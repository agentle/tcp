
      
         
            
            
            Ordinaria Daemonum eiectio hodiè nulla eſt vt nec poſſeſsio.
            COeleſti Satanas deiectus ſede rebellis
            Humano generi maximus hoſtis erat.
            Gentibus & fundens dubiis oracula verbis,
            Has ſtuduit variis illaqueare dolis.
            Noſtra ſuae peccata cruci ſed Chriſtus Ieſus
            Figens, de Satana clara trophaea tulit.
            Contudit & vires, ſic vt nihil amplius ille
            Poſſit in humanum iuris habere genus.
            De Satana obſeſſis igitur quaecun que feruntur,
            Nil, niſi quae nullo pondere verba cadunt.
            Daemonis aut aſtus, aut impoſtura virorum
            Quos lucri, aut famae ſedula cura movet.
            Vt ſtolido oſtentent miracula talia vulgo
            Mente ſed hoc captos devius error agit.
            
               ERGO
               Daemonis eſt hodiè non vlla eiectio, ſicut
               Obſeſſum nemo daemone pectus habet.
            
         
         
            Vaſa in contumeliam facta non poſſunt fieri vaſa ſalutis.
            IMprobus ille Latro, reprobus tamen eſſe negatut
            Sic voluit Dominus, ſit tibi velle ſatis.
            Nondum natus Eſau miſerè damnatus habetur
            Noluit hunc ſalvum, ſit tibi nolle ſatis.
            Vocula PECCAVI placuit ſatis vna Davidis
            Et MISERERE ſatis, cum miſeretur, erit.
            Pectora percuſſit Iudas, ſed robora fiunt
            Pectora, ſeu rigido marmore dura magis.
            Quos vult obdurat, quos diligit eligit illos
            Sic pro velle ſuo temperat omne ſuum.
            
               ERGO
               Fictus es ad vitam? nec Eſau deperditus vnquam.
               Factus ad interitum? nec potes eſſe Iacob.
            
         
      
   