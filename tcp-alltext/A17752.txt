
      
         
            
            
            
            
            DOCTRINA ECCLESIAE PAPISTIcae tollit fundamentum ſalutis.
            ROmáne ferre Fidem? poterit priùs ignis & vndam,
            Quàm Paulus Papam Románe ferre Fidem.
            Diſſerit eſſe fidem ſtabilem, certamue futuri
            Paulus: Papa vagam diſſerit eſſe fidem.
            Gemmea ſcripta Dei docet is ſatis eſſe ſaluti:
            Hic perfecta negat gemmea ſcripta Dei.
            Cognita lingua decet, ſic tradidit ille, precantem:
            Hic: minùs orantem, cognita lingua decet.
            Non ſua facta probat, Chriſti ſed dona prehendit:
            Hic Chriſto fidit? non; ſua facta probat.
            Paſſio Chriſte tui, non Divi, ſufficit illi:
            Iſti non ſatis eſt paſſio, Chriſte, tui.
            Scita tenere Dei, facilis contentio, clamat
            Roma: Fides majus, ſcita tenere Dei.
            Quid vetus atque novum diſtant, ea foedera neſcit:
            Haec novit, diſtant quid vetus atque novum.
            Praemia mortis habet praeceps, ait illa, reatus:
            Haec, ſcelus omne ſuae praemia mortis habet.
            Non vitioſa putat caſtae contagia mentis:
            Haec, eadem laudat? non; vitioſa putat.
            Munera grata Deo, ſine Chriſto, praedicat illa:
            Iſta, profana negat munera grata Deo.
            Nec ſimulacra colit, poſtem panemue veretur
            Paulus: Papa, malùm, ſed ſimulacra colit.
            Sanguine cuncta ſacro, monet is, peccata piari:
            Hic, non purgari ſanguine cuncta ſacro.
            Myſtica ſigna duo ſumentibus ille miniſtrat:
            Hic, non dat coenae myſtica ſigna duo.
            Chriſte, Propheta pius, Princeps, ait, eſue Sacerdos:
            Hic, non es ſolus, Chriſte, Propheta pius.
            Pingit & ille Deum juſtum, plenéque benignum:
            Non ſummè talem, fingit at iſte, Deum.
            
               ERGO.
               
                  
                     〈 in non-Latin alphabet 〉
                  ,
               
                  
                     〈 in non-Latin alphabet 〉
                  .
            
         
         
            ANGLICANA ECCLESIA PVRE docet omnes articulos fidei.
            DIcite ſub toto, fratres, Eccleſia coelo,
            Num noſtra doceat puriùs ulla fidem?
            Cernite quàm noſtris numen venerabile templis,
            (De Patre ne dicam) Filius unus ineſt.
            Verus homo, veruſ
                  
                     
                  
                  que
                Deus: Virgo ſine patre
            Quem peperit, genuit quem ſine matre Deus.
            Non alius nobis vates oracula promit:
            Nemo cum Chriſto dividit imperium.
            Non eſt dimidius nobis, ſed totus Iëſus:
            Qui ſolus peragat morte ſalutis opus.
            Nam terrae judex, tamen eſt ſub judice paſſus:
            Et coelo major ſubſtitit ille cruci.
            Corpore pro terrae natis, anima
                  
                     
                  
                  que
                litavit:
            Inde ſalus animis, corporibuſ
                  
                     
                  
                  que
                venit.
            Et tulit infernos divina mente dolores:
            Hinc noſtra infernas effugit umbra domos.
            Reddidit ut
                  
                     
                  
                  que
                tuum corpus tibi, Chriſte, ſepulcrum:
            Reddent depoſitum noſtra ſepulcra ſuum.
            Et tuus aſcenſus nobis aſcenſus in aſtra eſt:
            Et tua majeſtas noſtra corona manet.
            Iudició que tuo tuti ſervabimur omnes:
            Hoc Deus indicium ſpiritus intus alit.
            Sic nos in Chriſti corpus coaleſcimus unum:
            Sic vita vegetat nos ſua membra ſua.
            Ergo mori poterunt Sancti? poterunt-ne perire,
            Agnino quorum ſanguine corda rubent?
            Non poterunt. Sed poſt peccata remiſſa reſurgent,
            Inue polo tanquam lumina ſemper erunt.
            Haec eſt noſtra fides, quam Chriſtus ſanguine ſignat,
            Spiritus inſtillat, quam Pater ore docet.
            
               Quomodo non igitur ſancta eſt, quam ſanguine Chriſtus,
            
            
               Spiritus inſtinctu ſanxit, & ore Pater?
            
         
      
   