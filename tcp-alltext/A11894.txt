
      
         
            
            ane premonitioun to the barnis of Leith
            
               ANe Cūning Clerk Experience
               And Maister of Intelligence,
               New landit in Inchekeith:
               This lytill Sedull schortly sends
               To all that the gude caus defends
               That is the barnis of Leith.
            
            
               ☞ Becaus I hard of ane Conuētion
               Now to be maid for this dissentioun
               That is into this land,
               That anis thair may be finall pace:
               How sone  I vnderstude the cace,
               I maid me to frahand.
            
            
               ¶To send this Sedull in a gayth
               That nane of ȝow kep ony skayth
               For laik of Premonitioun:
               For ofttymes into treating trewis
               Cūis tydingis yat richt mony rewis
               Be Tratorie and Seditioun.
            
            
               
                  ❧As for exempillis gif I list
               I haue anew wald I insist
               Baith Forane and at hame
               Bot to my purpois to proceid
               Of peace and concord thair is neid
               In pure Scotland be name.
            
            
               ¶Quhilk neuer in sic perrell stude
               Sen that our Lord deit on the Rude
               Foull fall thame hes the wyte:
               For it is ouirgane with a flude,
               Of murther and of saikles blude:
               Allace for leif to flyte.
            
            
               Scotland this blude has first begun,
               And lang in bludschedding hes run,
               Ane Patrone of mischeif:
               The rest at it beginnis to leir
               Allace that pittie is to heir
               I pray God send releif.
            
            
               ☞ For innocēts ar murtherit downe
               Without remors in land and towne,
               Quhat leid may leif on lyfe:
               And thay hald gait I trow frahand
               Sic murther salbe in all land
               Of Children man and wyfe.
            
            
               That seis als greit as Noyis flude
               Sall drowne ye warld of māis blude
               Quhat mischeif do thay mene:
               Ȝone cursit battell as I trow
               Quhilk thay at Trent did all anow
               Thay think now to sustene.
            
            
               For murtherars dois all confidder
               Thay and ye Papists rynis togidder
               Thay ar ane blyssit pak.
               And thair wer not a God abone
               I wald be fleit I tell ȝow, sone
               That all suld gang to wrak.
            
            
               Bot sa lang as our God dois Ring
               
                  
                     •
                  uhilk salbe ay without ending
               We neid not for to feir.
               Thocht yat suld all tin by yair mynd
               Our God to vs salbe sa kynd
               Thay sall vs neuer deir
               
            
            
               Bot ȝit sen baith in France and heir
               Thay haue one butt as dois appeir
               That is to cut all doun,
               That Iustice lufis and haitis vice
               Thairfoir my ladds of Leith be wice
               Ȝe ken ȝour warisoun.
            
            
               ☞ I pray ȝow all be circumspect
               Ȝour enemeis dois not neglect
               Occasiounis to ouirfyle ȝow,
               And git thay may▪ thay will not spair
               Outher be foull play or be fair,
               Agane ȝit to begyle ȝow.
            
            
               Ȝe haue mair neid thame now to feir
               Nor quhen thay come in feir of weir
               Downe to the Gallow Ley:
               For than ȝe knew thay wer ȝour fais
               Bot now thay cum in freinds clais
               Quhilk is ane sairer sey.
            
            
               ☞ I speik not this that ȝe suld stay
               From ȝour Cōuentioū and ȝour day
               Or ony wayis dissaue thame:
               Bot that ȝe may prouyde befoir
               To haue ane pyn for euery boir,
               And to be richt war with thame.
            
            
               ☞ Ȝe knaw thair faith in tymes past
               Thairfoir luke that ȝe festin fast,
               And tak gude tent about ȝow:
               For trewly and ȝe be not wyse
               Ȝe sall not mys to se ane gyse
               That sall not weill content ȝow.
            
            
               And ȝit I rid yame leaue yair tressoū
               
               And euin be weill content of ressoun,
               Sen Fortoun with a Reill
               Hes wrocht thame ane vnabill charr
               And blawin thame blind or thay wer warr
               With turning of hir Quheill.
            
            
               ☞ For quhy befoir thay did pretend,
               The Quenis authoritie to defend,
               To gar men trow thay lude hir:
               Howbeit yai wald haif wist hir swoumād
               
               Intil a bait vpō Lochlowmōd
               But boddum air or Ruther.
            
            
               Thairfoir hir caus thay did procure
               Becaus yai thocht yat scho was sure
               And keipit to thair hand:
               Bot ȝit sic farleis hes bene sene
               That Frāce wil haif hir brocht hame Quene
               And fred out of Ingland.
            
            
               ☞ And gif that be I wald thay wist,
               That sū of thame mon flit thair Kist,
               For all this brawling beir:
               Bot sillie saulis thay ar sa daft
               Thay ken nathing I trow, bot craft:
               Thay ar bot ȝit to leir.
            
            
               ¶It wer ane pitie to begyle thame
               I wald blind Iamie wald gang wile thame
               The moyane for till find:
               How that yai micht eschew ye quene
               And that thay micht (the parrel sene)
               Go saill ane vther wynd.
            
            
               Ȝea thocht sum leuch & sum did dāce,
               Quhen thir blak tydingis come fra France
               Blind Iamie tauld me ells.
               That quyetly yai news did fyk yame
               And sum of thame dois euin mislyke thame
               Als mekle as ȝour sells.
            
            
               Thairfoir I trow and thay be wyse,
               Thay sall leaue of thair Interpryse
               And rather gre with ȝow:
               Nor with the hous of Guyis to mell
               Quha is als godles as thair sell
               And kens thair gymps I trow.
            
            
               for get yat hous yair hād abone yame
               I wed my heid yat yai sal tone yame
               And trym yame for thair triks:
               Ȝe thay can think on auld done deids
               For brint barne the fyre ay dreids,
               Thay will not thole sic prikis.
            
            
               I wald fane warne ȝow of al dāgers
               I coūsal ȝow be war with strangers
               That halds ȝow baith in hand,
               I dreid ȝe ly lang be the eiris,
               Or thay think time to end the weiris
               And troubill in this land.
            
            
               ¶It wer gude gif ȝe culd aggre
               Amang ȝour selfis and let thame be
               Ȝe may wit quhat I mene:
               for quhē yat strāgers reuls ȝour roist
               It wilbe sure on Scotlands coist
               As hes bene hard and sene.
            
            
               ¶And wer ȝe weill aggreit I tell
               Than Scotland micht do for the sell,
               And set als lytill by thame
               As thay do it for all thair power
               thay wald be fane to seik ȝour fauour
               And to ȝow als apply thame.
            
            
               ☞ Bot till aggre and ȝe delay
               Than Scotland will be bot ane pray
               As will be schortly sene:
               Till gredie Gormondis waitand on
               Quhen thay may se occasion
               To rute ȝow all out clene.
            
            
               For sword and derth hes ȝow opprest
               And also ȝe haue felt the Pest
               Bot ȝit few dois amend:
               Than desolatioun is the last,
               Of Gods plagues quhē thir ar past,
               Quhilk doutles he will send.
            
            
               Ȝea I foirspeik ceis not thir weiris,
               The tyme sall cum within few ȝeiris
               That nane of Scottis blude:
               In Scotland dar him self anow,
               Mair nor in Iurie dois the Iow
               For feir of Natiounis rude.
            
            
               ☞ Than sall ȝour pure posteritie
               In wandering wyde fra this coūtrie
               Amang all other Natiounis.
               Cry out and murne with woful cheir
               That pitie salbe for till heir,
               Thir kynd of exclamatiounis.
            
            
               ¶Allace that euer thay wer borne,
               That dwelt in Scotland vs beforne
               And loist vs sic ane land,
               quhilk our forbears a
                     •
                  s thocht ours
               With plesād castells townis & towrs
               And all things at command.
            
            
               Sum Lords sum Lairds sū 
                  les degre
               Thair commoun welth and policie
               As ony Natioun had,
               And now na Scottisman dar be thair
               Allace quhat hart will not be sair
               To se Scottismen sa sad.
            
            
               ☞ Than sall thay warie curse & ban
               The murtherars yat yir weiris begā
               
               Quhen Chronickles thay reid,
               Thā Edinburgh that Castell strang
               Sall wareit be that stude sa lang
               Sic murther for to feid.
            
            
               Thairfor yir plaigs wald yai eschew
               I counsall thame in tyme to rew
               Aud thair mischeif repent:
               Quhilk gif thay do ȝe may aggre
               Bot vtherwise na pace salbe
               Thocht ȝe thairto consent.
            
            
               For thocht that Saul wil Agag spaie
               Ȝit God will haue his will but maie
               Fulfillit or he sace:
               Gif this ȝe do not vnderstand
               Speir at Iohn Durie or Iohn Brād
               Thay will expone the place.
            
            
               thocht murtherars says yat yai thrist blude
               Ȝit let na nobill mē of gude
               Be craft that was brocht on it
               And rewis yat yai haif tane sic part,
               Repenting trewly from thair hart
               Feir, thocht Iohne Knox expone it
            
            
               Bot gif yat thay grow proud & heich,
               And skar at ȝow as thay wer skeich,
               And on na wayis will bow thame
               Let yame pas on to thair defensis
               It salbe on thair awin expensis
               Or all be done I vow thame
            
            
               Than quhidder ȝe conuene or nocht,
               Keip thir premissis in ȝour thocht
               Ȝe that of Leith ar barnis:
               The abstinence drawis neir ane end,
               Thairfoir I pray ȝow now attend,
               Think on Experience warnis.
            
            ¶FINIS.
         
      
      
         
            ☞ Imprentit at Sanctandrois be
Robert Lekpreuik▪ 1572.
         
      
   