
      
         
            
            
            A ballade of the scottysshe kynge.
            
               
            
            Kynge Iamy / Iomy your. Ioye is all go
            ye sommn
                  •
               ed our kynge why dyde ye 
                  •
               o
            To you no thyn
                  •
                it dyde accorde
            To sommon our kynge your souerayne lor
                  ••
               
            
            
               
A kynge a somner it is wonder
            Knowe ye not salte and suger asonder
            In your somnynge ye were to malaperte
            And your harolde no thynge experte
            Ye thought ye dyde it full valyauntolye
            But not worth thre s
                  •
               ppes of a pye / 
            Syr squyer galyarde ye were to swyfte.
            Your wyll renne before your wytte.
            To be so scornefull to your alye / 
            Your counseyle was not worth a flye.
            Before the frensshe kynge / danes / and other
            Ye ought to honour your lorde and brother
            Trowe ye syr Iames his noble grace / 
            For you and your scottes wolde tourne his face
            Now ye prode scottes of gelawaye.
            For your kynge may synge welawaye
            Now must ye knowe our kynge for your regent / 
            Your souerayne lorde and presedent / 
            In hym is figured melchisedeche / 
            And ye be desolate as armeleche
            He is our noble champyon.
            A kynge anoynted and ye be non
            Thrugh your counseyle your tader was slayne
            Wherfore I fere ye wyll suffre payne / 
            And ye proude scottes of dunbar
            Parde ye be his homager.
            And suters to his parlyment / 
            Ye dyde not your dewty therin.
            Wyerfore ye may it now repent
            Ye bere yourselfe somwhat to bolde / 
            The
                  •
               fore ye haue lost your topholde.
            
               
Ye be bounde tenauntes to his estate.
            Gyue vp yovr game ye playe chekmate.
            For to the castell of norham
            I vnderstoude to soone ye cam.
            For a prysoner there now ye be
            Eyther to the deuyll or the ermite.
            Thanked be saynte. Gorge our ladyes knythe
            Your pryd is paste adwe good nytht.
            Ye haue determyned to make a fraye
            Our kynge than beynge out of the waye
            But by the power and myght of god
            Ye were beten weth your owne rod
            By your wanton wyll syr at a worde
            Ye haue loste spores / cote armure / and sworde
            Ye had bee better to haue busked to huntey bakes / 
            Than in Englonde to playe ony suche prankes
            But ye had some wyle sede to sowe.
            Therfore ye be layde now full lowe / 
            Your power coude no lenger attayne
            Warre with our kynge to meyntayne.
            Of the kynge of nauerne ye may take hede / 
            How vnfortunately he doth now spede / 
            In double welles now he dooth dreme.
            That is a kynge witou a realme
            At hym example ye wolde none take.
            Experyence hath brought you in the same brake
            Of the out yles ye rough foted scorres / 
            We have well eased you of the bottes
            Ye rowe ranke scottes and droken danes
            Of our englysshe bowes ye haue sette your banes.
            It is not fyttynge in tour nor towne / 
            
               
A somner to were a kynges crowne
            That 
                  •
                Lyon.
            
               
                  〈…〉
               and pryde hath layde a downe
            His sone the lorde admyrall is full good.
            His swerde hath bathed in the scottes blode
            God saue kynge. Henry and his lordes all
            And sende the treullhe kynge suche an other fall / 
            ¶Amen / for saynt charyte
                  •
               
And god saue noble.
Kynge / Henry / 
The .v
                  •
               ij.
            
         
      
   