
      
         
            
            
            
               ORATIO
Quâ auspicatissimum Serenissimi
PRINCIPIS
CAROLI,
Reditum ex Hispanijs celebrauit
GEORGIVS HERBERT
Academiae Cantabrigiensis
ORATOR.
            Ex Officina CANTRELLI LEGGE, Almae
Matris Cantabrigiae Typographi.
1623.
         
      
      
         
            
            
            Veneranda Capita,
Viri grauissimi,
Pubes Lectissima.
            
               POLYCRATES cùm annulum sibi dilectum
in mare dimisisset, eundem
                  
                     
                  
                  que
                retulisset
captus piscis, foelicissimus mortalium
habitus est. Quanto foeliciores
nos omnes, Corona Musica, qui optimum
Principem spe nuptiarum mari nuper
tradentes, & ipsum accepimus salvum
& annulum, annulum Coniugalem,
nunc denuò nostrum, at
                  
                     
                  
                  que
                vbiuis terrarum
pro iudicio prudentissimi Regis, & in rebus humanis diuinis
                  
                     
                  
                  que
               
exercitatissimi de integro disponendum. Redijt? redijt CAROLVS,
& cum eo vita nostra at
                  
                     
                  
                  que
                calor, longo animi deliquio fugitivus
ac desertor. Quid iactas mihi aromata Orientis? Quid
Theriacas peregrinas? asserunt Medici vnamquam
                  
                     
                  
                  que
                regionem
suam sibi sufficere, ne
                  
                     
                  
                  que
                externis indigere auxilijs at
                  
                     
                  
                  que
                antidotis:
certè nostrate Principe nusquam praesentius Balsamum, nusquam
benignius, solvens obstupefactos artus, at
                  
                     
                  
                  que
                exhilarans, tumentibus
iam venis, arterijs micantibus, spiritibus
                  
                     
                  
                  que
                tabellarijs laetum
hunc nuncium vbi
                  
                     
                  
                  que
                deferentibus, vt nullus sit angulus corporis,
nulla venula, vbi non adsit CAROLVS. Quàm facilè sentiuntur
boni Principes! Vt natura omnis suos habet auteambulones,
vnde pluvia futura, an sudum, facilè conijcitur ex coelo, ex garritu
auium, ex lapidum exhalatione: Sic bonorum Principum facilis
Astrologia: quorum aduentum ipsi lapides, ipsa durissima ingenia,
meum praesertim, celare non possunt; quantò minus tacebunt lusciniae

nostrae disertae, minime
                  
                     
                  
                  que
                omnium coelestiores animi, quorum
pietatis interest non silere.
            Quae enim vspiam gens, quod vnquam seculum meliorem habuit
Principem? percurrite Annales regnorum, excutite scrinia politiarum
omnium; vos, vos, inquam, excutite, quorum aetas teritur
in libris: non rusticis loquor aut barbaris, quos magnificentiâ
promissi circumscribere in promptu erat, rudes
                  
                     
                  
                  que
                animos vi
verborum percellere: vestra est optio, vestra disquisitio, qui lineae
estis & helluones chartacei; date mihi CAROLVM alterum,
quamlibet Magnum, modo detis eum in flore, in vaginâ, in herbescenti
viriditate; nondum ad spicam, barbam
                  
                     
                  
                  que
                adultum. Non
rhetoricor, Academici, non tinnio: 
                  〈 in non-Latin alphabet 〉
                illam & inanem verborum
strepitum iamdudum deposui: bullae & crepitacula puerorum
sunt, aut eorum certè, qui cymbala sunt fanaticae iuventutis:
ego verò sentio, & quis sum ipse (barbam, hui, tam grauem) & apud
quos dico, viros limatae auris at
                  
                     
                  
                  que
                tersae, quorum grauitate ac
purpurâ non abutar.
            Quare vt parciùs agam vobiscum, simul
                  
                     
                  
                  que
                & laboribus meis, &
vestrae fidei consulam, quemadmodum artifices non omnes licitantibus
producunt merces, sed specimen tantum: sic & ipse excerpam
è Principis rebus gestis pugillum, vnam actionem è multis seligam,
quam vobis amplectendam dissuaviandam
                  
                     
                  
                  que
                praebebo: estó
autem hoc ipsum iter, quod nuper emensus est, vt sciatis omnes
quàm nudè, quàm simpliciter vobiscum agam, quàm non longè
abeam Oratorum more, qui nullum non angulum verrunt (ac
si perdiderint ingenium) vt Spartam exornent suam: Ego verò
non dicam vobis quod factum est ante seculum vestrum, aut apud
Indos; vnicum hoc iter nuperum explicabo, in quo longè vberrimam
gloriae segetem, perspicio, nullâ verborum, nullâ temporis
falce demetendam.
            Non vnum quid spectant, aut singulare Magni animi, sed varia
solent esse eorum consilia, fines
                  
                     
                  
                  que
                multiplices & polymiti, vt si minùs
id assequantur, quod primùm intendunt, saltem in secundis
aut tertijs consistant. Quare & Principis iter multiplicem nobis
exhibet prudentiam; primò nuptias ipsas spectate. Quid autem?
Ergon▪ amauit Princeps? Quippini; homo est, non statua; Sceptriger,

non sceptrum: aequúmne est vt tot labores & sollicitudnes
Principum sine condimento sint at
                  
                     
                  
                  que
                embammate? Quid si cochleas
colligeret cum Caligulâ, praesertim cum possit in eodem litore?
Quid si muscas captaret cum Domitiano? at ille ambiuit nobilissimam
Austriacam familiam, Aquilam
                  
                     
                  
                  que
                illam, quae non capit
muscas. Nihil habet humana vita maioris momenti aut ponderis,
quàm Nuptiae, quas adeo laudant Poetae, vt in coelum transtulerint:

                  〈 in non-Latin alphabet 〉
               , inqùit Medicorum Alpha, 
                  〈 in non-Latin alphabet 〉
               . Hinc
Thraces dicti sunt 
                  〈 in non-Latin alphabet 〉
               , & Licurgus magnus Legislator, 
                  〈 in non-Latin alphabet 〉
               :
Abs
                  
                     
                  
                  que
                nuptijs foret populus virorum essemus
vnius seculi; hâc re solum vlciscimur mortem, ligantes abruptum
vitae filum, vnde consequimur, vel inuitis Fatis quasi nodosam
aeternitatem.
            Non ignoro apud quos haec dico, eos scilicet, qui innuptam
Palladem colunt, Musas
                  
                     
                  
                  que
                coelibes qui posteros libris non liberis
quaeritis. Nolite tamen nimium efferre vos, cum Virginitas ipsa
fructus sit Nuptiarum: quod pereleganter & supra barbariem seculi
innuebant Maiores nostri, qui olim glasto se inficientes, in vxorum
corporibus, Solem, Lunam, & Stellas, in virginum, flores
at
                  
                     
                  
                  que
                herbas depinxere: vt enim Vxores, Virgines; ita Sol & Coelum
producunt flores, qui symbola sunt spei, quoniam à floribus fructus
sperantur.
            Quod si Nuptiae in se graues sunt, quantò magis Principum, cum,
quò eorum conditio sublimior, eò maior cura adhibenda sit. Deus
ipse cum crearet hominem, mundi regem, consilio vsus est. Quare
operosior in eo structura, & praerogatiuae regiae emicant. Soli homini
dantur manus soli caput rotundum & coeleste, soli facies tanquam
vestibulum magni palatij. Iam verò, vt Rex animalium, fiat
Rex hominum apponimus nos manibus Sceptrum, capiti & faciei
coronam, significantes oportere Reges ijs partibus antecellere homines,
quibus homo bruta, iustitia scilicet & prudentia. Goropius
Becanus ait vetus vocabulum nostrum, Koning, & contractè King,
à Con verbo deduci, quod tria complectitur, Possum, Scio, Audeo:
cernitis Regem, & nomine & re magnum quid polliceri, ideo
                  
                     
                  
                  que
                ex
quolibet ligno, qualibet vxore non esse fingendum: ne
                  
                     
                  
                  que
                enim minus
refert, qualis quae
                  
                     
                  
                  que
                sit mater, è quâ liberi quaerantur, quam

qualis terra, è quâ arbores. Apud Iuris-consultos, partus sequitur
ventrem: quibus accedunt Poetae,

                  
                     
                        〈 in non-Latin alphabet 〉
                     
                  
                  
                     
                        〈 in non-Latin alphabet 〉
                     .
               
Nam vt educationem liberorum mittam, quâ in re celebris est
Graccnorum mater, ingenium ipsum at
                  
                     
                  
                  que
                indoles (veluti Conclusio
sequitur infirmiorem partem) plerum
                  
                     
                  
                  que
                matrissat: hinc contigisse
arbitror apud Romanos, quod nonnullae familiae semper mites
essent, vti Valerij, aliae contrà semper pertinaces ac tribunitiae,
vti Appij. Quare noluit Princeps optimus, in delectu vxoris, re
vnâ omnium-grauissimâ alienis-oculis iudicio
                  
                     
                  
                  que
                inniti; Ipse, ipse
profectus est, vt ingenti labore suo & periculo consuleret, & praesenti
Reipub. & futurae; ne
                  
                     
                  
                  que
                vnius seculi Princeps, sed & omnium,
quae ventura sunt, haberetur. Ne
                  
                     
                  
                  que
                in hisce Nuptijs posteritati
tantùm prospexit, suauissimus Princeps, verùm etiam praesenti
seculo, dum pacem, quâ tot iam annis impunè fruimur, hoc pacto
fundatam cupit & perpetuam; quod quidem vbi gentium si
non ab Hispano sperandum? 
                  〈 in non-Latin alphabet 〉
               .
Scio Belli nomen splendidum
esse & gloriosum, dum animus grandis, sui
                  
                     
                  
                  que
                impos, triumphos
& victorias, quasi fraena ferox spumantia mandit, iuvat
micare gladio & mucronem intueri.

                  Iam nunc minaci murmure cornuum
                  Stringuntur aures: iam litui strepunt,
                  Iam fulgor armorum fugaces
                  Terret equos equitum
                        
                           
                        
                        que
                      vultus.
               
Cum tamen splendida plerum
                  
                     
                  
                  que
                vitrea sint, claritatem fragilitate
corrumpentia; ne
                  
                     
                  
                  que
                de priuato agamus bono, sed publico; certè fatendum
est, anteferendam bello pacem, sine quâ omnis vita procella,
& mundus solitudo. Pace, filij sepeliunt patres; bello, patres
filios: pace, aegri sanantur; bello, etiam sani intereunt: pace, securitas
in agris est; bello, ne
                  
                     
                  
                  que
                intra muros: pace, avium cantus expergefacit;
bello, tubae ac tympana: pax, novum orbem aperuit; bellum
destruit veterem.

                  
                     
                        〈 in non-Latin alphabet 〉
                     
                  
                  
                     
                        〈 in non-Latin alphabet 〉
                     .
               
            
            
               
Quod ad nostram Rempub. Academiam, pax adeo Musis summè
necessaria est, vt sine eâ nihil simus, Nam primùm tota haec Pieria
supellex, charta, calami, codices, quàm subitò dispereunt, simul
ac concrepuit incendium militare: quid proderunt scalpella vestra,
quando ipsae hae turres & beatae fabricae, vnico ictu sulphurei tubi
vnicâ liturâ delentur? Dein quid Musis cum tumultu? Otium poscunt
artes, mentem tranquillam, serenam, sudam: lucos aestate,
pinguem togam hyeme: delicata res est eruditio & tenera, tanquam
flos molliculus rudiore Centurionis manu tactus flaccescit. Tu, qui
Philosophiae incumbis, cùm corporis cum animâ vinculum impedimento
esse ad contemplandum causaris, irruit Miles in Musaeum
tuum, & gladio te liberat. Tu, qui astra scrutaris, dum globos
tractas & coelos fictitios, perrumpit primipilus, & te cum coelis tuis
ad inferos deturbat. Sensit hoc Archimedes, figuras iam nunc
pulueri inscriptas, corpore confosso obliterans. Quare cauendum,
ne pacem, quae sola incubat artibus, & obstetricatur, minus quàm
par est, aestimemus. Quod aliae gentes manibus in coelum sublatis,
lachrymis in terram manantibus, ieiunae, squalidae, perdiae, pernoctes
flagitant, cavendum ne id nobis nauseam moueat, aut tanquam
oues taedulae & fastidiosae, cibum respuamus. Ecquid nescitis
miserias Belli? consulite historias; illic tuta cognitio est, atque
extra teli iactum. Ecce lanienas omnimodas, truncata corpora,
mutilatam imaginem Dei, pauxillum vitae, quantum satis ad dolendum,
vrbium incendia, fragores, direptiones, stupratas virgines,
praegnantes bis intersectas, infantulos plus lactis quàm cruoris
emittentes; effigies, imo vmbras hominum fame, frigore, illuvie,
enectas, contusas, debilitatas. Quam cruenta gloria est, quae super
ceruicibus hominum erigitur? vbi in dubio est, qui facit, an qui
patitur, miserior.
            Non nego bellum aliquando necessarium esse, belli
                  
                     
                  
                  que
                miserias
gratas, praecipuè vbi velut ex continentibus tectis ad nos traiecturum
est incendium: 
                  〈 in non-Latin alphabet 〉
               ,
dixit Mithridates. Sed non est nostri bellum indicere;
prudentissimus Rex maturè prospiciet, vbi ille signum sustulerit,
Leones Britannici (è quorum ossibus collisis ignis elicitur) qui
nunc mansueti sunt, abundè rugient. Interim curiositas absit, ne
                  
                     
                  
                  que
               
               
eorum satagamus, quae ad nos non spectant; sed velut Romani lacum,
cuius altitudo ignota erat dedicabant victoriae; pariter & nos
consilia regia, tanquam gurgitem impervestigabilem, victoriae
nuncupemus: pra sertim cum futura incerta sint, & nullis perspicillis,
ne Belgicis quidem assequenda: apud poetas deorum pharetrae
operculum habuere, humanae non item: patent enim consilia
nostra, absconduntur Diuina & Regia, praecipuè pharetrata, quae
ad poenam gentium & Bellum spectant. Sunt tamen acuti quidam
& emuncti, qui omnia praeuident: nihil eos latet, ac si Fatis à fuso
essent, at
                  
                     
                  
                  que
                consilijs, fine quibus ne vnum quidem filum torquerent:
nobis non licet esse tam perspicacibus, quamuis rationi consonum
videtur, vt qui hic in Musarum monte editissimo, in ipso
Parnasso siti sumus, liberiorem, quam alij, prospectum habeamus.
Illud autem, quod cuiuis clarissimè patet, etiam lusco, nunquam
intueri satis vel mirari possumus, nimirum infinitum Principis in
suam gentem amorem, cui pacem quaesiuit suo capite, periculis
suis.
            Rectè facitis, Academici, attollentes oculos cum stupore; Laudo
vos, ne
                  
                     
                  
                  que
                enim quicquam hoc itinere mirabilius, cuius tamen
fructum omnem nondum habetis enucleatum. Quid enim si praeter
Nuptias, prolem, tranquillitatem, etiam & scientiae augmentum
ex hoc itinere captauit solertissimus Princeps? nihil ad cognitionem
acquirendam peregrinatione conducibilius esse nouistis
omnes, vnde cuncti antiqui Philosophi peregrinati sunt, existimantes

                  〈 in non-Latin alphabet 〉
               .
Quamuis res haec Principibus vt vtilissima ita difficillima facta,
cum quantò plus possint in suâ terrâ, tantò minùs in alienà. Omne
regnum suo Principi carcer est, aut si excedat, alienum: at Noster
difficultatem superans, fructum consecutus est: quid enim vtilius
quàm ex obseruatione exterarum Legum ac morum, patriam ditare?
Catonianum praeceptum est: Vicini quo pacto niteant, id animum
aduertito; adde quod angusti est animi aut superbi sua tantum
nosse, praesertim cum in vno regno non sint omnia: diuisit Natura
suas dotes, vt indigentia singularum regionum, omnes connectit:
etenim abundantia morosa est & sternax, vnde diuites syluas,
ac saltus quaerunt vbi aedificent, ac si non gregaria essent animalia,

sed tigres aut vrsi. Quamobrem optimè consuluit gentibus natura,
cum paupertatem daret tanquam catenam, quâ dissitas nationes
ac superbas constringeret. Porro si Politicos audiamus, Salus
regnorum pendet à vicinis, quorum consilia, apparatus, foedera,
munitiones, aequè ac nostra spectari debent: incurnbant sibi inuicem
imperia, tanquam ligna obliqua, aliter magna haec mundi domus
corrueret: hinc Reges Legatos habent statarios ac resides, quem
locum Noster suauissimus impleuit, ipse egit oratorem, vt & ego
aliquantulum hoc nomine glorier.
            Ne
                  
                     
                  
                  que
                alienas tantùm ex hoc itinere cognouit Respub. sed quod
plus est, suam; absentiâ magis quàm praesentiâ. Nunc enim exploratos
habet nostros in se affectus, timores, suspiria, expostulationes,
iras, amorem rursus. Deus bone? qui tum rumores? quae auditiones?
qui susurri? Heus, abijtné Noster? miseros nos; nunquam
frigidiorem aestatem sensimus; at quo tandem? Madritum?
huil iter bene longum: Quid autem illic? sterilem aiunt regionem:
Falleris, nusquam plura bona, cum etiam mala illic sint aurea: nihil
inaudisti de Tago, Pactolo? apud nos agri tantum sunt fertiles, illic
etiam arenae. Dij te perdant, cum malis tuis & arena sine calce; at
ego Principem vellem, CAROLVM, CAROLVM; siccinè abijsti
solus? cur non nos omnes tecum? cur non vt elephanti turres,
ita tu patriam tecum portasti? Sic tunc omnes strepebant▪ huiusmodi
lamentis & quiritationibus plena erant fora, nundinae,
conciliabula, angiportus, Maeandri. Dicam vobis, Academici; ego
tunc temporis liberior eram, hùc illùc pro libitu circumcursitans:
inspexi facies hominum ac vultus curiosiùs tanquam emptor, ita
me ametis omnes, vt ego nihil vspiam loetum, nihil candidum expiscari
possem, oculi omnium deiecti, humile os, collum pensile,
manus decussatae, ipsae mulieres inelegantes, nulla pulchritudo per
vniuersam Britanniam, disparuit forma, Albion nomine excidit:
ipsum coelum nubilum semper, & poeta stultus qui dixerat,
Minimâ contentos nocte Britannos.
            
            Inde ego sic mecum: gaudeo quidem de ingenti amore in Principem,
cui nulla dilectio par esse potest; at cur adeo dolent? cur ringuntur?
num diffidunt prudentiae Regis? annon eius consilio res
gesta est? Scio Hispanum versutum, callidum, artis & aucupij apprimè

gnarum: at IACOBVS à nobis est: hîc ego me erexi & de
dolore remisi plurimum, de desiderio nihil. At
                  
                     
                  
                  que
                hoc quidem statu
res erant, Suauissime CAROLE, cum tu aberas; ex quo facile
collectu erat, quantum deperimus te; quam stultè de te rixamur:
vt aliquando existimem id egisse prudentissimum Patrem tuum,
cum dimitteret te in Hispaniam, quod Romani Imperatores in
bello, qui solebant signa in hostes inijcere, vt milites acriùs ea repeterent:
certè nos te absentem omnes acerrimè concitatissime
                  
                     
                  
                  que
               
desiderauimus.
            Ecquid videtis tandem quàm vtile hoc iter, per quod optimus
Princeps non tantùm exteras regiones habuit perspectas, verumetiam
suam? Quid si hîc lateat etiam Temperantia, rara in Principibus
virtus, & cui cum sceptro lites saepiùs intercedunt? Quid enim?
adeon▪ nihili videtur res, Principem omnibus delicijs abundantem,
obseptum illecebris, voluptatibus quasi fascijs circundatum,
enatare è delicijs, transilire sepes, rumpere fascias cum Hercule,
serpentes
                  
                     
                  
                  que
                interficere voluptatis, vt iter tantū, tantis laboribus,
periculis obnoxium susciperet? Quàm pudet me delicatorum
Caesarum, qui cupiditatibus immersi, aut vno semper saginantur in
loco, vti anguillae, aut si mutant locum, gestantur, tanquam onera,
circumferuntur mollissimis lecticis, indicantes, se non amare
patriam terram, à quâ adeò remouentur. Sic pascunt se indies, ac
si corpora sua non abirent olim in elementa, sed in bellaria aut tragemata:
cum tamen in resolutione illâ vltimâ, nulla sit distinctio
populi aut principis: nulla sunt sceptra in elementis, nulli fasces aut
secures: Vapores seruiles ad nubes educti, aequè magnum tonitru
edent ac regij. Quid ego vobis Neronum aut Heliogabalorum
ingluuiem memorem? quid ructus crapulae solium possidentis?
Dies me deficeret (& quidem nox aptior esset tali historiae) si Romanorum
Imperatorum incredibilem luxum à Tiberio Caesare ad
Constantinum magnum aperirem, quorum imperium gulae impar
erat, vt interdum putem, optimè consuluisse Deum orbi terrarum
lapides & metalla ei inserendo, alitèr mundus iam diu fuisset deuoratus.
Nota sunt 
                  〈 in non-Latin alphabet 〉
                Aegyptiorum, qui antequam condiebant
corpora Nobilium, solebant ventres eximere, quos in arcâ repositos
abijciebant in fluuium, his verbis. 
                  〈 in non-Latin alphabet 〉
               
               
               
                  〈 in non-Latin alphabet 〉
               .
At noster spretis voluptatibus,
illecebris 
                  〈 in non-Latin alphabet 〉
                abiectis, iter aggreditur & labores,
haud ignarus, ignem vitae augeri ventilatione, desidiâ corrumpi,
neminem
                  
                     
                  
                  que
                esse sui negligentiorem, quam qui sibi parcat. Quin
exuit personam Principis, deponit Maiestatem, virgam cum sceptro
commutans, vt quid priuata habeat in se vita commodi aut voluptatis,
experiretur. Nihil vtilius Regi quàm aliquando non regnare:
hoc enim fastum amputat, affectus explorat, adulationem
ventilat, & adulatores, qui semper titillant aures Principum. 
                  〈 in non-Latin alphabet 〉
               .
Elfredus nobilissimus Saxonum
nostrorum Princeps, sub ementito habitu fidicinis castra hostium
ingressus, ipsum
                  
                     
                  
                  que
                Praetorium, fidibus canendo, omnia Danorum
expiscatus consilia, victoriam celebrem consecutus est. Notissimus
est Codri amor, cuius manifestationem in gentem suam, priuatae
personae & habitui debuit. Porro, est etiam interdum satietas quaedam
honoris, quem ad tempus deponere famem excitat: non minùs
vitae inaequalitas delectat, quàm terrae, quam Natura montibus
vallibus
                  
                     
                  
                  que
                sublimitate at
                  
                     
                  
                  que
                humilitate distinxit: quin & venti
imperant pelago, vt laeuitatem illam aequabilem at
                  
                     
                  
                  que
                politiem
perturbent. In picturis locus est vmbris & recessibus, etiam si quis
Principem pingat. Amat varietatem Natura omnis, flores, animalia,
tum maximè homo, cui soli ideo insunt oculi variegati, cum caetera
animantia vnicolores habeant. Quamobrem non est mirandum,
si Reges ipsi quando
                  
                     
                  
                  que
                suauitates suas populari aceto condiant.
            Accepistis, Viri attentissimi, causas itineris huius, quantum quidem
ego homuncio ac nanus coniectando assequor. Quare nunc
vobis ex pede Herculem, ex itinere Principem metiri licet, quod
sane adeo nobile fuit & honorificum, vt nihil habeat Inuidia ipsa,
quod contra hiscat aut mussitet. Adest tamen anus illa querula, &

                  〈 in non-Latin alphabet 〉
               , quam audire videor dicentem, Pulchrum quidem iter
& Amante dignum; siccine pessima? at fuerit; si amor virginis eò
pertraxit Principem, quò tandem ducet amor Patriae? eadem acies
& stipulam secat & lignum: idem feruor qui impar sub amoris signo
meritus est, ad vera castra traductus, hostem interficiet: idem
impetus, qui peragrauit Hispaniam, si opus sit, superabit; praesertim

cùm amico fidere periculosius sit, quàm hostem superare. Protagoras
cùm elegantèr admodùm caudices ligni fasciculo vinxisset,
cum grandi at
                  
                     
                  
                  que
                impedito onere facillimè incedens, occurrit ei
Democritus, & ingenium admirans, domum secum duxit, & erudiuit
artibus; qui inde è baiulo euasit Philosophus, eodem ingeniovsus
in lignis & literis: quis scit an & amoris onus scitè vinctum
ligatum
                  
                     
                  
                  que
               , & per tot milliaria facilè transmissum, mentem maiorum
capacem indicet? Florent apud nos artes omnes, inter quas &
Mathematicae, quae licèt versentur in figuris describendis, quibus
nihil imperito vanius inutiliusué videatur, vbi tamen ad vsum tralatae
fuerint, machinas conficiunt ad defensionem Reipub. mirabiles:
Sic idem animus, qui nuper versatus est in formâ & figuris vultus,
vbi res postulat, regnum tuebitur: imò in vniuersum, si quis de
Principe aliquo, quis sit futurus aut qualis, rectè diuinaret, non respiciat
materiam actionum, sed quo spiritu, quâ arte, quanto impetu
at
                  
                     
                  
                  que
                vigore res aggrediatur: quemadmodum in Cometae praefagio,
non respicitur, quae materia sit, coelestis an sublunaris, sed
quae signa, quo motu transeat.
            Verùm mittamus inuidos & inuidiam, quae semper se deuorat
primùm, vti vermis nucleum, è quo nascitur; non est tanti respondere
latratibus malevolorum; licèt celebres sint canes Britannici, &
plus iusto celebres, cum leunculum & dominum suum contra
naturam adoriantur: in Geoponicis dicitur, 
                  〈 in non-Latin alphabet 〉
               :
quanto citiùs fugient
calumniae, si speculum Inuidiae ostendas, quo deformitatem
suam intueatur. Nos verò, flores Parnassi, gaudia praestolantur, quae
iamdudum annuunt mihi vt perorem. Hilaris haec sumenda est
dies. Quare prodite tenebriones literarij è gurgustijs vestris, vbi
trecenta foliorum iugera, vno die sedentes percurritis; prodite
omnes. Quid noui? Quid noui stupide? Redijt Princeps, CAROLVS
redijt, honore grauidus, grauidus scientiâ, cruribus thymo
plenis: vt enim vapor, qui furtim ascendit ad nubes, vbi iam ingrauescit
humore, relabitur in terram, quâ ortus est, ei
                  
                     
                  
                  que
                cum foecundiâ
remuneratur: sic & Noster qui clanculum exijt, vs
                  
                     
                  
                  que
                ad
Pyrenaeas nubes conscendens, reuersus per mare, gloriâ, prudentiâ
auctior, ditat patriam, suam
                  
                     
                  
                  que
                absentiam cum foenore compensat.

Quamobrem abijci
                  •
               e quis
                  
                     
                  
                  que
                libros, non est locus grauitati, ne
                  
                     
                  
                  que
                apud
vos: tripudiet Alma Mater licèt aetate prouectior, etiam anus
subsultans multùm excitet pulueris: Arionem Delphino reuectum
excepere arbores tripudiantes, & Vos statis?
            Tantùm precemur Deum immortalem, vt Princeps optimus
nulla secunda itinera meditetur; posthac contineat se patriâ, cuius
arctis amplexibus nunquam se expediet. Gulielmus Victor descensurus
primùm è nauibus in terram hanc, incidit in coenum, quod
innuebat eum hîc mansurum: vtinam & nunc sit tanta patriae tenacitas,
vt nunquam Princeps se extricet: satis virtuti datum est, satis
Reipub. Quod si necesse sit iterum exire patriâ, qui nunc inuenit
viam, proximo itinere faciat. Apollo olim depositis radijs, Daphnen
deperijt, at illa mutata est in arborem triumphantium
propriam: Noster etiam Princeps habuit Daphnen suam, cuius amor
deinceps in triumphos & laurus mutabitur.
            Nos vero Auditores, diu iam peregrinati cum Principe, commodè
peruenimus ad laurum hanc, vbi sub vmbrâ eius paulisper
requiescamus; praesertim donec transeat nubes illa, quae vicinos adeò
infestat: hîc enim securi sumus à pluuiâ, imò à fulmine: Obsecremus
eum tantùm vt permittat nostram hanc.
            Inter victrices hederam sibi serpere Lauros.
            DIXI.
         
      
   