
      
         
            
            
            CENOTAPHIVM
IACOBI.
            Sive
LAVDATIO FVNEBRIS
PIAE ET FOELICI MEMORIAE
SERENISSIMI POTENTISSIMIQVE
IACOBI
Magnae Britanniae, Franciae, & Hiberniae
Monarchae dedicata, & publicè
recitata
à IOHANNE KING Academiae
Oxoniensis Oratore.
            
            PSAL. 112. 6.
            In reCorDatIone seMpIternâ
erIt (reX) IVstVs.
            OXONIAE,
Excudebant Iohannes Lichfield, &
Guilielmus Turner. 1625.
         
      
      
         
            
            
            CENOTAPHIVM
IACOBI.
            
               QVanta sit rerum humanarum
inconstantia, quae vicissitudo,
admoneri possumus
omnes, quotquot
praesentes hìc sistimur, ex
ipsâ concursus vestri, discursul
                  
                     
                  
                  que
               
mei variatâ occasione. Dividimur
herclè, Academici, inter Heraclitum,
& Democritum: ne
                  
                     
                  
                  que
                una semper, aut eadem
diu, rerum facies apparet. Siquidem
aut laeta occurrunt passim, aut luctuosa; sed
majorem partem luctuosa. Et pro spicilegio
unius, aut alterius, statìm evanescentis, gaudioli,
messem magnam exoriri nobis calamitatum
experiamur. Adeò ut, non ineptè
possim de Maerore▪ usurpare, quod de

Somno quidam acutè protulit; cùm sit uter
                  
                     
                  
                  que
               
vitae nostrae Publicanus: & durior fortassè
alter ille exactor. Quippe qui & rebus
nostris frequentiùs se ingerit non vocatus, &
somnum quo
                  
                     
                  
                  que
                ipsum plaerum
                  
                     
                  
                  que
                excutit
prorsus, ac eliminat: adeo
                  
                     
                  
                  que
                horas placidae
quieti destinatas, saepiusculè querelis, &
lachrymis suis insumi cogit, & exhauriri.
Quòd si hodiernum diem dolor sibi totum
vendicet; & liquidum rorantium oculorum
obsequium, jubeat affatìm emanare,
non nisi tempestivè hoc exigere videtur:
cùm sint lachrymae tributa quaedam mortuorum;
& nostrae impraesentiarum, postremum
illud, quod defuncto Regi, desideratissimo
IACOBO, impendere quisquam
poterit vectigal. Ingeminavimus antehàc
laetam hanc vocem: & IACOBI Nomen,
non sine summâ voluptate, arrectae aures avide
imbiberunt. At mutatâ jam vice, ut in
lubrico, & labente fluvio, nomen manet,
aqua transmittitur, (nec quicquam defluo
amne magis stabile vita nostra pollicetur)
Nomen IACOBI solummodò retinemus;

Ipsum amisimus; cum Hylâ, Hylâ, saepiùs
clamatum, sed frustrà, imò jam planè conclamatum.
Non enim, sicuti olim, nobis
concessum est convenire ad prospera illa,
quae levabant, at
                  
                     
                  
                  que
                erigebant animos, etiam
dum onerârent maximè: cum Aras duas, unam
Reduci IACOBO, ab ultimâ Thule,
Reduci quo
                  
                     
                  
                  que
                CAROLO, ab extremis ferè
Gadibus, alteram extrueremus. Atqui
excipiuntur jam triumphi isti, ejulatibus &
lamentis: gratulandi
                  
                     
                  
                  que
               , obsequio succedit
plorandi necessitas. Ne
                  
                     
                  
                  que
                incolumitas
revertentis, sed decedentis (at
                  
                     
                  
                  que
                utinam adhuc
decessuri) desiderium, (absit voto invidia)
nos summè anxios habet, ac inquietos.
Nisi ista dicenda sit reversio, IACOBI
scilicèt in non IACOBVM; Principis in
sua Principia; sublimati pulveris in humilem
illum ac primordialem. Quae tamen reversio,
vel maximè discessionem at
                  
                     
                  
                  que
                divortiùm
videtur continere. Nam—Hinc illae lachrymae.
Quòd si IACOBVS, fragilioris naturae
methodo analyticâ resolui potuerit in cineres,
si non in lachrymas unà nos resolvimur,

digni sanè videamur, qui, cum Niobe, concretos
in silices durescamus. Praecessit olim
diluvium priusquam emolliti lapides animati
sunt in homines: hic si diluvium non sequatur,
stupescere iterum putârim homines
in saxa, in marmora, immò marmoribus
ipsis dixerim magis marmorea: Cum
haec non rarò exudare, etiam per stipatos
& solidissimos meatus, multis experimentis
adnotemus. Ne
                  
                     
                  
                  que
                certè in re tam seriâ, ac
sollicitudinis plenâ, CAROLI mentionem
hîc fecissem, (cujus dulcedo, innatâ
quâdam vi, demulcet pectora penè obruta
singulorum, & aliquid praesemi luctui videtur
tacitè suffurari) nisi hinc delinimentum
recrudescenti moerori, & fomentum
exulceratis animis perendum fore autumarem:
utpotè qui ex tàm bono Nomine, &
auspicato, bonam itidem, & jucundam oriri
omnibus praesumptionem, habeam persuasissimum.
Hoc enim Nomine auribus
semel impresso, tanquam Nepenthes poculo
praegustato, possumus multò audentiùs,
ad exorbendam omnem acerbitatem prosilire,

quae alioquin sine tali antidoto nos planè
absorberet. Me potissimùm, tanto oneri
imparem: qui ut alijs author sim doloris,
enitendum habeo, non tantùm ut
prae alijs ipse doleam; verùm etiam ut ingravescenti
dolori, (qui sponte suâ satis excurret)
opportunum aliquod solatium subministrem.
Non est tamen, ut tenuitatem meam
hîc causari incipiam. Ideò enim hanc
provinciam suscepi, exilitatis nimiùm conscius,
ut vinci me patiar, & invictissimis etiam
IACOBI Manibus succumbere. Quarè
si haereo, si stupeo, si palleo, si Praeficarum
more, post navatam luctui operam,
tantum-non conductitiam, ad novissima
tandem verba exclamare cogor—Ingenium
superabat opus; schemata
haec putârim, & colores Rhetoricos, tantae
aegritudini maximè congruentes. Frequens
Aposiopesis, desultoria & hiulca Hyperbata,
nec non his similia ornamenta, decent
lugubrem ac squallidum Oratorem. Quinetiam
sit ejus sermo totus quidam & continuatus
Soloecismus: accedant, pro elocutione

optimâ, suspiria, ac singultus; qui non nisi
retrahente quâdam facundiâ verba expromant,
& sic emittant, ut eodem etiam anhelitu
revocare videantur: obseruabunt omnes
(ni fallor) in hâc tantâ confusione mirum
ordinem, & aptum in ipsâ indecentiâ
decorum. O si masculâ illâ virtute, multùm
torosae juventutis, entheum pectus meum
turgesceret: ô si strenuorum istorum lacerti
mihi contigissent homuncionum, qui, nescio
quid forte, longo nisu at
                  
                     
                  
                  que
                conatu, extudisse
se somniant. Quorum stylus Martem plus
sapit, quàm Mercurium Ne
                  
                     
                  
                  que
                labris eorū Suada,
sed Atropos dicatur insedisse. Quippè in
abrupto dicendi genere, non periodos, sed
praecipitia deprehendas: & dum nervosis
sermonibus, maximè devincire student Auditores,
totum tamen orationis filum protenditur,
sine filo, sine neruis, sine contextu.
Descendenti in hanc lugendi arenam, quàm
esset accommodatum (quod olim athletis
usu evenit) conspergi hâc tali arenâ, sine calce;
immo herclè, sine capite. Sic aequum est
plorare viros: cùm è contra sit timendum;

ne exili meo sermone, extenuatus nimiùm,
ac percolatus dolor enervetur; & ad elumbes
dicentis expressiones, effoeminatos etiam,
illi qui audiunt, induant affectus. Hoc
tamen me subindè recreare licet, ex ipsâ ingentis
acerbitatis naturâ, petito solamine:
quae neque debet, neque potest certè, in tantum
exhauriri, quin aliquid semper maneat—Altâmente
repostum: ut si retundi parùm
delinimentis, nequaquàm evelli penitùs ex
animis patiamur. Quâ in re unâ, probari aliquantisper
poterit Iesuitarum illa Mentalis
(ut vocatur) Reservatio. Hoc nimirùm commento,
cavere summoperè voluerunt sanctissimi
Patres, ne verba unquam ad hoc inserviant,
ut sint indices animorum. Eo tamen
discrimine, in doloris negotio usurpandum
moneo; ut quod peritissimi illi mentiendi
artifices, ad fallendum excogitârunt,
quò meliùs in ijs rebus lateat impostura,
quas proferre nequeunt, sinepudore, aut periculo;
illud, inquam, nos semotâ omni fraude,
ac fuco, adhibeamus: utpotè non tam voluntate
recludendi sensus intimos, quàm ipsâ

prorsùs facultate destituti. Vtut enim doloris
non mediocre sit solatium doluisse, & ex
quo incrementum habet, dum scilicet
narratur, aut scribitur; ex eo etiam accipiat
temperamentum ac modum: non potest tamen,
aut per sermonem, aut lachry mulas,
in tantum evaporare, quin aliquid haereat
fibris ipsis infixum: nemini eorum, qui verè
dolent, non satìs notum; ab eorum tamen
nemine satìs unquam explicandum.
Sed ecce, inter manus succrescit arduus labor:
& dum sollicitiùs metuo, ne Luctum
nimis parcè prósequar; seges altera uberior
Laudum pullulat, hebetiori meo quoquè
stylo demetenda. Opus perinde immensum,
& nullis cancellis circumscriptum, at
                  
                     
                  
                  que
               
fuit ille nunquàm fatìs laudandus, Rex Augustissimus,
qui mortalitate tantùm potuit
circumscribi: ne
                  
                     
                  
                  que
                laudanda facere destitit,
priusquàm vivere desivit: at
                  
                     
                  
                  que
                hìc nobis etiam
aliqualitèr, in commemoratione rectè
factorum, potest reviviscere. Hinc verò
ex meritissimis Ejus Encomijs exacerbari
magìs dolorem erit necessum: cùm tot, ac

tanta benè merita, ut esse solent, pijs mentibus,
amandi incentiva, quòd talem habuerint;
ità etiam plorandi, quòd amiserint.
Quòd si expressum aliquod optimi
Regis simulachrum, à perito artifice esset
efformandum, (qualem suis imaginibus
exculpandis semper ad fore curavit Magnus
Alexander, plebeio penicillo vultus
Regios nequaquàm credens) pretiosum istud
profectò depositum, multò fideliùs
ab auribus animis
                  
                     
                  
                  que
                conservatum, repetere
posset sera posteritas, quàm à cedrinis tabellis,
aut quo vis vel praestantissimo metallo.
Quinetiam Exequijs suis adhuc supervivere
IACOBVS videretur; & postquàm
emigravit interesse propriae Laudationi;
tantùm non ex eâ fructum aliquem percipere:
utpote qui unà cum caeteris omnibus,
& laudatores, & vituperatores reliquerit:
nec non eodem loco habeat, sive
offensam, sive gratiam. Egonè autem tantillus,
ut tanti animi, tàm excelsi ac capacis,
Ideam delineare aggrediar▪ Perinde
hoc esset, ac si suspiria depingere velim,

quibus tam Chari Capitis jactura, non
potest ab omnibus non ingemisci. Ita
                  
                     
                  
                  que
               
               Si laudare velim laus mea laude caret.
Foelix olim in funere censebatur Virginius
Rufus, quoniam Tacitum sortitus est Encomiasten.
At
                  
                     
                  
                  que
                hinc fortasse major censenda
esset posthuma Regis foelicitas, si
ad hoc Funus tacitus ego accessissem. Habuerunt
Valentinianus, ac Theodosius, Imperatores,
Laudatorem Ambrosium. In Basilio
Magno, hoc praestitit Gregorius Nazianzenus:
at
                  
                     
                  
                  que
                immortalitati redditus, ab
eodem facundissimo ore, Athanasius. Et
quis tandem dignus judicetur, qui nomen
Regis, quo priorum nemo saeculum suum
magìs illustravit, coelo, astris
                  
                     
                  
                  que
                insereret, nisi
hic sit ipse Basilius redivivus; à Panegyricis,
quos foelicitèr suscepit, maximè commendatus.
Sed ex hoc ipso, multum accedere
potest demortui IACOBI famae, minimè
moriturae: quandoquidem quae in illo
occurrunt praedicanda, parem pro dignitate
praedicatorem, ne
                  
                     
                  
                  que
                apud eos poterunt
invenire; qui famae etiàm suae prospicere

student, dùm ad alienam propagandam ex
professo desudant. Ignoscet mihi (uti spero)
Divina illa Anima; quae jam supra omnia
mortalia (ingenium quo
                  
                     
                  
                  que
                mortale) collocatur,
si tantam sublimitatem non satis assequar.
Et erit fortassè si non laudatus, saltem
excusatus, hic meus qualiscunque labor,
à peritis elogiorum concinnatoribus: si tamen
non rectiùs asserendum sit, fore omnes
in hac Encomiasticâ Palaestrâ aequales; ubi
necesse est, ut enarrandis tot meritis, omnes
se agnoscant inferiores. Ne autem in ipso limine
Laudationis impingā, tutissimū erit, ut
ab Exordijs IACOBI desumam exordium
ne si ad altiora ista, quae ad maturatae aetatis

                  〈 in non-Latin alphabet 〉
                spectant, primo impetu irruerem,
praestringi imbelle ingenium persentiscerem;
meque tandem, dum Encomium sector,
in Ectasin incidisse. Certè ad tanta fastigia
non nisi per gradus pervenitur. At in
ipsis nascituri Regis incunabulis, quid humile?
quid non excelsae Majestatis plenum
apparet? Ipsa etiam IACOBI Infantia, infantem
reddat Oratorem. Rex enim à Fascijs

designatus est; & regnandi Mysterijs, Insignibusque,
quamprimùm initiatus. Vt in
Eum ferè quadret, quod de Sapore Persarum
Dynastâ tradunt Historiae: Ventri scilicèt
matris praegnantis, impositā esse Coronam;
& vixdum conceptum, Regem à Proceribus
pronunciatum. Vterque sanè, non seriùs Regnum
ingressus est, quàm vitam; neque celeriùs
Imperium, nisi cum exuto corpore deposuit.
Quinetiam anticipare licet foelix Mariae
Stuartae puerperium: & sicuti nunc ultra
Exequias, memoriam consummatissimi Monarchae
recolimus, ita retrò etiam ante Natalitia
Ipsius numerandi sunt Annales. Latebat
utique in stemmate ac propagine quasi
obvelata spes futuri Regis, Paterno, Maternoque
sanguine, & illustrium Antecessorum,
haereditario quodam censu, usque ad
miraculum nobilitati. Aeacidae atque Arcades,
nec non Britanni Indigenae, (qui à
Bruto Trojano incipiunt, & non nisi in ipso
tandem Iove consistunt) aut si quì altiùs repetebant
primordia, ad Deos, ac Daemones,
non rarò, Fabulasque confugere non dubitârunt,

ut ab his emendicarent antiquiorem
originem; omnem in ementitâ vetustate ponentes
Nobilitatem. Adeò ut splendidissima
eorum prosapia, aut fide careret, aut non careret
probro. At Hic noster, verè Patricius Sanguis,
sine Fabellâ, sine Hyperbole.—Centum
de stirpe priores Sceptrigeros numerare potest—quos
partim Anglia, partim Scotia, Heroas
recensuit. Ex utriusque nempe Gentis Flore
oriundus; cui à Deo Opt. Max concessum erat,
utramque eodem maris ambitu circumvallatam,
eâdem fide imbutam, eâdem linguâ,
alijs
                  
                     
                  
                  que
                plurimis contesserantem, sub uno
etiam Diademate, perpetuo foedere sociare;
& exulantem diù à Britanniâ Britanniam,
(quasi exesum nomen atque obliteratum)
pristino, aut ampliori nitori, praestare restitutam.
Atque hinc mihi Aera statuenda erit, initiumque
insecuturae Laudationis: ex quo
primùm, Primus IACOBYS (post Eadredum,
qui circa annum quadringentesimum
nonagesimum, Stylo isto se insignivit) Regis
Magnae Britanniae Titulum, conspirantibus
omnium votis, revocavit, sibique auspicatissimè

assumpsit. Anteacta omnia libens
praetereo, quae justam postularent Historiam.
Neque singula contractioris istius temporis
percurrere licebit, ceu canis è Nilo, qui
festinando lambitat. Ex hoc tamen parco sermone,
consulendum tempori potissimùm
duxi: cùm post tot messores, qui in amplo
hoc, & luxuriante dicendi campo ante me
desudârunt, nihil aliud reliquum habeam,
quàm ut spicas quasdam colligam. Non ut
autumem fugisse quicquam eorum industriam,
sed tamen vestigia longè à tergo premens;
tanto ab illis intervallo relictus,
quanto & ipsi à Regijs dotibus relinquuntur.
Tergeminas duntaxat ego Virtutes recensebo,
quibus non minùs praefulgentem
conspicemur IACOBVM, quàm tergeminas
Diademate. Hunc numerum faciunt
summa Religionis Cura; Doctrina omnifariam
praecellens; Studium Pacis indefessum.
Illâ Deum coluit; alterâ excoluit Scipsum;
tertiâ demùm Suos, Exteros
                  
                     
                  
                  que
                Sibi
conciliavit. Triumphali hâc Trigâ evectus,
coelum tandem penetravit, ubi pro 
                  •
               i
                  •
               is,

quarum jam splendorem despexit, Coronis
Quartâ Perenni ditatus est, ac decoratus. Prima
ac potissima, pientissimo Regi, erat cura
Religionis. Hanc Sibi, tanquam Palladium,
aut Ancile coelitùs delapsum, sartam tectam
conservare sategit: ut in omnibus Belli,
Pacisuè negotijs, nihil non benè ominatum
emergeret. Hinc acerrimum Fidei
Defensorem tanta sollicitudo invasit, (ne ignavum
aut inanem Titulum istum induisse
credamus) ut expurgatae Fidei, Cultus purus,
omni ex parte responderet. Quàm
verò nè latum unguem deflexerit ab aureo
isto monito—Medio tutissimus ibis: liquidò
satìs constat: cùm ne
                  
                     
                  
                  que
                Pontificiorum vaecordi
superstitioni, ne
                  
                     
                  
                  que
                Zelotarum praeposterae
insaniae, voluerit adhaerere. Annon
Ptolemaeus hic noster (non tàm 
                  〈 in non-Latin alphabet 〉
               
quàm 
                  〈 in non-Latin alphabet 〉
               ) Interpretes conquisivit,
numero fortassè inferiores, non industriâ,
non scientiâ, non acumine? quorum
operâ illud effectum curavit, ut è Fontibus
puris, saltem minùs turbati, si non omni
ex parte defaecati latices, ad irrigandos suae

ditionis populos dimanarent. Verum me.
herclè Ecclesiarum suarum Nutritium se praestitit;
qui non tantùm cavere voluit, ne à
salutiferis Mammis Ecclesiae, vulgus tanquam
profanum arceretur, aut ablactaretur;
& pro lacte aut venenum hauriret, aut
saltem nihil spiritualis refectionis, non priùs
ab alijs masticatum quasi, ac praemansum,
degustaret: verùm etiam maturè prospexit,
nè sincerum verbi divini succum, vel stylus
addititius, vel sensus parùm genuinus adulteraret.
Diocletianus olìm, inter flagella
Christianorum numeratus, parùm se profecisse,
prae caeteris, in feritate putavit; si
solummodò in corpora humana, quae sunt
organa & vehicula animarum, nisi paritèr
in Spiritus Sancti organum, Vetus, Novum
                     
                        
                     
                     que
                  
Instrumentum, saevijsset. Sacratissimum ita
                  
                     
                  
                  que
               
hunc Contextum, dilucidissimo jussit
Commentario Flammarum illustrari. Eo
quidem animo, ut obscuraret magìs; totumque
Canonem praestaret Apocryphum.
Sed Deo Opt. Max. laudem aeternam: exijt
è flammis Verbum, nihilo magis consumptum,

fed magis depuratum. IACOBO
quo
                  
                     
                  
                  que
                gratias, quas debemus, maximas;
cul Summus rerum Moderator hoc indulsit
foelicitatis, ut Sacro. Sancta Biblia, quae
Dedicatorem damnationis habuerunt Diocletianum,
Dedicatorem vindicationis inter
caeteros, imò prae caeteris, haberent IACOBVM.
Neque aliter constaret fuisse eum
Custodem ac Vindicem utriusque Tabulae nisi praestitisset
se Custodem ac Vindicem utriusque Testamenti:
si non à sanguinolentâ Tyrannorum,
quae jam non adeò apertè grassatur, Persecucûtione;
certè à fraudulentâ Haereticorum,
quae non minor, sed tectior est censenda. Hic
si â Verbi Divini commemoratione, ad Verbi
Scriniarios, ac Dispensatores, deflectat oratio,
multum Regio nomini ac famae adstruct,
quòd salutis hisce administris, quasi
Assessorem ac Symmistam Se adjunxerit,
Rex & Sacerdos IACOBVS. Vt caetera omnia,
ita Conciones primus efformari doeuit—Regis
ad exemplum—summus Ecclesiastes.
Quàm verò grato odore, Regios nares perfuderit
semper▪ Clerus Anglicanus 
                  •
               quo tamen

nihil unquam putidius dixit, conviciorum
aequè, ac sanguinis sui, incassùm prodigus
Campianus) tacere non poterunt, tacentibus
ipsis licèt, qui acceperunt, tot tantaque
in hunc Ordinem collata Beneficia,
Honoraria. Nam quis non vicus abundat—hoc
genere IACOBINAE Munificentiae? quâ nemo
ferè aut non adjutus fuerit, aut non auctus.
Quasi illud animo infixum gestâsset,
malle Se alios ditar
                     ••
                  , qu
                     •
                  m ditescere. Dictum
olim, Catonem non intellexit civitas,
nisi cùm perdidit. Vsurpanda verò jam potiùs
haec Naenia, à toto praesertim Caetu Ecclesiastico,
nisi spes haud dubia eluceret, habere
nos CAROLVM patrizaturum, immò jam
patrizantem. Quo superstite, non perdidisse
amicum illud Numen, sèd commutâsse, nobis
non falsò adblandiamur. At ne commutâsse
quidem: In Vno enim Vtrumque intueri
licet:—Sic vultus, sic or a gerebat,—Sic animum
quoque & affectum individuum. Sin
minùs; fallit, (fallatque in perpetuum, precor)
amabiliS iste error, & religiosa impostura.
Tantâ profectò similitudine morum, ipse

jam deceptus, haereo nonnihil; & subdubito,
utrùm IACOBO an CAROLO destinatus
sit hic meus sermo; vel si placet, quadrabit in
CAROLO IACOBVM. Sed me Locus iste per-opportunè
revocat ad IACOBVM; ut huic etiam
Loco, pergratissimam Ipsius memoriam
refricarem. Quoties enim invisit hanc
nostram, & alteram nostrae aemulam Academiam?
Quippe non latuit perspicacissimum
Regem, in his jacta esse femina, unde Ecclesiae
soboles (ut olim è fanguine Martyrum)
cùm numerosa, tùm sancta, pullularet.
Vtra Illi Sororcularum fuerit magìs
dilecta, non jam dimicanius. Non tamen
ista se statìm venditet, quasi charissimam, cui
chariùs constiterunt IACOBI Parentalia.
Pompa superamur Oxonienses. Non decrevimus
anniversariam commemorationem;
non ostentavimus multas, aut diu,
pullatas aedes. Frugalis magis noster luctus,
at non minùs sincerus. Et crebriùs candida
tecta subire solet gemitus Columbinus.
Quòd si Rex corpore illic frequentiùs praes
                  •
               ò

                  •
               rat, at 
                  •
               cura utrius
                  
                     
                  
                  que
                communis; at
                  
                     
                  
                  que
               
               
hâc Nobis quoque semper adfuit, cùm minimè
appropinquaret. Consulere autem licet
Edicta Regia, Pietate vnà, ac Prudentiâ refertissima,
quantum Ipsi curae ac cordi erat,
Academias suas habere semper Florentissimas.
Ita
                  
                     
                  
                  que
                immisit Ipse falcem, in lolium infoelix:
& qui omnia contulit, in criminibus tamen
(tanta erat Probitas) non potuit connivere.
Nullius rei abundantiam Nobis invidit magìs,
quàm vitiorum. Ac certè quis potior Iudex,
aut Cognitor, depravatis moribus (ne
dicam deploratis) poterat advenire? Medicam
istic manum experti sumus, sed & Munificam:
nunquam profectò minùs mortuam,
qnàm cùm Mortuam (ut vocant) Manum
nobis indulgeret. Difficile dictu erit, quantum
hoc ipso dederit, qui nobis dedit potestatē
accipiendi. Hîc se exerit aliquid altius,
amplius
                  
                     
                  
                  que
                propriâ liberalitate, quia praestare
voluit multos liberales; & praegnanti, ac
parturienti aliorum munificentiae, obstetricari.
Vnde Proventuum augmenta, locupletatae
Artes, & Famae suae, Largitores, IACOBO
ferre debent accepta: ad cujus unius nutum

facti sunt utrique Liberales. Mecaenatum Ille
superior Mecaenas. Sidleus, Savilius, Camdenus,
Whitus, Kempus, in Albo Benefactorum adhuc
desiderarētur, nisi hoc à Cādore Regio
impetrâssent, ut Posteris possent prodesse.
Quibus iccircò in Catalogo hunc ordinem
assignamus, ut aeternùm IACOBO famulentur,
qui hâc ratione, & Ipsis & Sibi Author erat
Aeternitatis. Nec mirum, si tanta erat in
Literatos propensio Regis literatissimi; qui
in Se primum amare didicit, quod in alijs
munerari decrevit: quod
                  
                     
                  
                  que
                jam in Ipso, sine
summâ tanti Nominis injuriâ, nemo non poterit
non suspicere, non demirari. Antonino
Pio successit olim in Imperio, Antoninus
Philosophus: Quasi duo haec miracula simul
ferre non potuisset una Roma. Quàm grandeigitur
Miraculum exit IACOBVS, qui complexus
est duos Antoninos. Accepistis jam
Pium, audite etiam Philosophum; quo nihil
doctius, nihil subtilius, nihil profundius, Sol
unquam aspexit. Deus bone, Ingenium Illi
quàm acre; Industria quàm indefessa; Facundia
quàm Augusto accommoda; Memoria

quam fida, ac tenax omnium, praeterquàm
offensarum; quas ultrò patiebatur effluere.
Caetera depositorum, sine Lege Repetundarum,
quamprimùm reddi jusserat,
paratissimè respondebant. Ausim equidem
Basilio Magno non refragante, Basilio Maiori
attribuere Elogium, quo ille Gregorium
Theologum familiarem suum honestavit.
Ecce enim hîc, 
                  〈 in non-Latin alphabet 〉
               .
Reconditioris literaturae Thesaurum dico;
officinam Artium; Sacratiorum Mysteriorum
Penu, ac Promptuarium; Historiarum
(si sic loquat) Historiam. Cui tantum debebant
Annales, quantum etiam Annalibus gestorum
series, conservationem. Petere hinc
vobis licebat, Theologi, Medici, Iurisconsulti,
Mathematici, Philologi, Omnes, quod singulis
erat proprium ac peculiare. Quo jam
Coryphaeo ex oculis sublato, non unus homo
disparuisse, sed literae onmnes animam quasi
agere videantur. Neque tam Condum dixero,
inertis & minimè profuturae cognitionis
quàm Promum, quod attestantur Dicta &
Scripta, minimè parcum. Illa quod attinet;

aspexerunt haec Subsellia, hoc nostrū Athenaeum,
Regem verè Platonicum; cujus aequalē
non nisi cum Republicâ Platonis credimus
emersurum. In Camerâ verò Stellatâ (si quā
               do
eam irradiare placuit suâ praesentiâ) sic emicuit—Vt
inter Stellas—Luna minores. Nôrunt
satìs Ordines hujus Regni; Oratores
Regum exterorum; non minorem Illi extitisse
Facundiae, quàm Potentiae Majestatem:
sive Seria commemorem, sive Sales planè
Mercuriales. In familiaribus enim Alloquijs,
tot Ei excidêrunt Apophthegmata, adeò arguta,
adeò succincta, ac faceta; ut Collectore
opus habeant Plutarcho, Erasmo, vel si
quis alius hâc nostrâ tempestate prodijt Florilegus,
qui ea nullo tandem aevo exolescere
patiatur. Scriptorum autem immortalitati
satìs ipse Rex prospexit. Neque Caesar
Noster, (quo authorem habet Iulium Caesarem)
alium Sibi à Commentarijs, magis
idoneum deligere poterat, quàm ipsum Se.
Habemus prae manibus praeclara quae exaravit
Opera, & stricto sermone, & Soluto, elucubrata.
Daturus plura, si Fato non immaturiùs

cessisset. Nam Psalmodiam Patrio
sermone paravit, & quintam partem
absoluit. Vbi verò ad trigesimum secundum
deventum erat; ad Beatitudinis mentionem,
non se continuit: quin statim,
cum Philosopho Ambraciotâ, arriperet,
Sibi
                  
                     
                  
                  que
                praestari postularet. Eó
                  
                     
                  
                  que
                durior nostra
est conditio; quia unà cum IACOBO,
defraudamur etiam Metrico & Vernaculo
Davide. Sed in ijs quae supremam adhuc
manum non expectant, non desunt quae
ad gustum singulorum faciant; seu 
                  〈 in non-Latin alphabet 〉
               ,
seu 
                  〈 in non-Latin alphabet 〉
               , sive etiam 
                  〈 in non-Latin alphabet 〉
                placent.
Ab Exegeticis praecipuè lucem habet
Ioannes, suae
                  
                     
                  
                  que
                
               
                  〈 in non-Latin alphabet 〉
               .
Inter Didactica, primas facilè obtinebit

                  〈 in non-Latin alphabet 〉
               . Quo in opere, ostendit
Rex mirè providus, quàm ad unguem efformari
vellet Regni Haeredem; Quàm—Omnis
in Ascanio chari stet cura Parentis.
Illud nimirùm, unà cum Aureis Monitis,
quasi instillans at
                  
                     
                  
                  que
                insusurrans, quod Augustus
adhuc puero Galbae,
            
               
                  〈 in non-Latin alphabet 〉
               
               
Quòd si Polemica libet inspicere, hîc Tormenta,
Tela, & omne genus Poliorceticon,
ad debellandos sanae Fidei Oppugnatores,
in promptu erit reperire. Vindicem
hìc agit Rex potentissimus, pro Iure Dei, adversus
Vorstium Theomachum; nec minùs
strenuè dimicat pro Iure Regio, id est, Suo,
adversus Cardinalem Perronium, & alios
Monarchomachos. Pro Armis usus est Calamo,
pro scuto (non illo Ajacis 
                  〈 in non-Latin alphabet 〉
               )
sed tenui chartâ. Hisce Machinis Pontifices,
quasi sexagenarios de ponte, in Tiberim
suum dejecit, ac deturbavit. Arietavit
ipsum Gregis Ducem Bellarminum: contra
Pauli Quinti Brevia, curta Sermone rotundo
torquere Enthymemata sategit, adeò
dexterè; ut sanctissimum Patrem, ejus
                  
                     
                  
                  que
                deditissima
Mancipia, ad notissimum contumeliarum
Asylum confugere impulerit, &
relicto Curru Triumphali, de Plaustro (quod
dicitur) convicia ejaculari. Et quid tandem
convicij loco reponunt? Hoc scilicèt, (quod
nos Regi potissimùm laudi fore censemus,)
quòd literis aliquid mandârit. Quasi Sceptro

Regio aliquid Stylus praejudicet, aut officiat
Laurea Apollinea Diademati. Hinc est,
quòd oblatrent ei Canes rabidi, Tortus,
Gretserus, Becanus, Suarius, Eudaemon Diabolus,
Scioppius delirus Collyrij Regij confector,
putidus
                  
                     
                  
                  que
                prae omnibus Puteanus: &
ex omni ferè mundi plagâ—Nos (enim)
hâc à scabie tenemus vngues) sunt qui feriunt;
sunt qui temeritate hâc nobilitatem aucupantur,
(impuri scurrae) quòd cum Rege
aliquando se commiserint. Atquì non aliud
certius 
                  〈 in non-Latin alphabet 〉
                Optimi Regis poterit elucere,
quàm quòd à pessimis hisce Balatronibus,
non nisi pessimè audire inceperit. Rectiùs
meherculè rebus suis Pontifices Romani
consuluissent, si Iuliani vaferrimum
Commentum (à quo didicerunt olim apostatare)
ab Inferis unà revocâssent: quo effectum
voluit, ne Artes Liberaliores aut
doceri possent, aut disci. Nostris enim, inquit,
ipsorum pennis percellimut. Dolet
hoc ipsum Pseudo-Catholicum illud, &
Pseudocephalum, Vrbis ac Orbis, Caput.
Et, vtut Libros omnes in Spongiam incumbere

jusserit, (quae quidem—.Vtilis est,
quoties Scripta novare volet) sub tali tamen Fidei
Defensore, Fidem posse unquam deficere,
nulli dubitamus. Praemoniti sanè
Reges, at
                  
                     
                  
                  que
                hoc, si adlibuerit, satis praemuniti,
ab Ipso tandem sapere discant; &
tali Dedicatori Incolumitatis suae gratulari;
qui Nodum istum Gordiano magìs inextricabilem,
quo Regales Coronas, Cathedrae
suae, immò Suppedaneo, diù alligatas tenuit
Papa, non Ense resecavit, sed Stylo. Potuit
haud dubiè aliam attentâsse viam, nisi satius
multò, atque humanius duxisset, sanguini
parcere quàm atramento: & pauciores illâ
donatos foelicitate advertisset, qui scientiâ
praepollerent, quàm qui gladio. Praelia nimirùm
per tot annos non exhorruimus, praeter
illa Chartacea, quae sub praelo transiguntur;
neque clangorem tubae audivimus, nisi
in Spectaculis, aut umbratili Palaestrâ. Serenissimo
quippe Regi, & Pacifico, haec potiùs
Bella geri placuit multos habitur a triumphos.
Eò quidem majores, atque illustriores, quòd
caede vacarent; quòd nullis, à fuso cruore,

maculis funestarentur. Quinetiam haec ipsa
ingenij pro veritate certamina, Pacis foetus
quidam peculiares. Nam vnde Regi occupatissimo
tantum nasceretur otij, ut ad Scribendum
animum applicaret; nisi Halcyonij
tot anni, à Supremo rerum Moderatore, huic
animo, tranquillitatis mirè amico, avidóque
contigissent. Inter Arma, silent Leges & Artes:
Neque in unâ sede commorari solent
Musae tenellae, & Milites confragosi. Bello,
parentare dicuntur filijs parentes. Quod in
cerebri prolem non minùs concinnè quadrat,
quàm corporis. Certè hisce Ingenij
Foetibus, aut non dedisset operam Pater,
(qui cum Iove decertare potest de utriusque
Sobolis faecunditate) nisi obstetricante Pace;
aut Bellum, tanquam injusta Noverca, in
lucem editos protinùs elisisset. Duplici itaque
nomine, Nos qui Musas colimus, Musarum
Assertor IACOBVS sibi devinxit. Quòd
otia nobis longa fecerit, (usque ad quorundam
satietatem, ac fastidium) & ne illa oscitanter,
sine fructuelaberentur, fructū aliquē
otij sui, negotij
                  
                     
                  
                  que
                nostri, voluerit superesse.

Et contingat nobis sanè, qui Militiae Togatae
nomen dedimus, istâ semper infoelicitate
frui, ut exclamare liceat, us
                  
                     
                  
                  que
                ad ravim,—Nos
longae Pacis patimur mala—Nam si
ab hâc mala quanta, ad Classicum, Ilias malorum
consequetur! Quanta haec esset mutatio,
si Academia transiret in Areopagum!
Annon, in Athenis hisce nostris, Campum
Martium extare miraremur, ubi nocturni
Grassatores nihil securum Peripateticis permitterent;
non Ambulacra, non Penetralia!
Ramus, in carnificinâ illâ Parisiensi, excisus
est manu sicarij: neque secessus Musaei,
ab effractario satìs tutum praestitit. Archimedes
quoque emetiri sibi videbatur
sepulcrum; cum pulverem Schemate Mathematico
effigians, paulò post, armati militis
ictu, immaturè illic funeratus est. Haec
sola, fremente Bello, totius Mathesews, Artiumve
proponenda singulis esset 
                  〈 in non-Latin alphabet 〉
               ,
Disce Mori. Haec si cuiquam arrideant
pericula; si placeant incendia; diruta aedificia;
direptiones bonorum, supellectilis
                  
                     
                  
                  que
               
illius praesertim nostrae lautissimae, ac literariae,

               Librorum; expetendum tunc demùm
fore Bellum judicabimus, eliminandam Pacem:
quâ adhuc gaudemus, incerti tamen,
an in eâ diutiùs senescere concedatur. Gratulari
intereà possumus 
                  〈 in non-Latin alphabet 〉
                IACOBO,
qui ista omnia nostris ab Oris tamdiu averruncavit,
at
                  
                     
                  
                  que
                avertit: Et sicut olim Veneti,
in suae fundatione Civitatis, Templum
Divo Iacobo, ad prosperorum augurium,
consecrârunt: ita nos, aequum est, ut Iacobo
quo
                  
                     
                  
                  que
                nostro, ob perpetuatam serenitatem, si
non Templum, saltem Memoriam perennem,
perpetuam
                  
                     
                  
                  que
                dicemus. Neq▪ hoc in
loco pigebit, Pacis, quam semper coluit, agnata
commemorare, Comitatem, ac Clementiam:
quae Illi adeo propria, ut non alijs
ferè elementis constare videretur. Mirum
quantâ humanitate tractavit singulos,
quantâ etiam familiaritate Domesticos!
Rem arduam profectò praestitit, in tantâ
nempè Fortunâ Affabilitatema. Adeò ut nihil
unquam morosum contraheret ex summâ
Potentiâ nec minui Se dignitate judicaret,
si curâ, aut etiam colloquio, (ut

assolebat) dignaretur Servos, tanquàm inferioris
notae Amicos. In testimonium verò
Clementiae, eos duntaxat appello, qui non
tam laesae Majestatis, quàm Patientiae, saepiùs
rei, eâ nuperrimè usque ad contumaciam
abusi sunt. Homines audaculi & procaces;
qui parùm sibi obtigisse à peritissimo Moderatore
putârunt, quòd remisso ac laxato
fraeno, nisi planè soluto, aut nullo vteretur.
Minimè eo contenti, quòd leve iugum ferrent,
nisi hoc etiam deponerent, immò excuterent,
et (vt sunt dominij oppidò quàm sitientes)
rerum ipsi potirentur. Sed compescuit
tempestivè Prudentia, quos nimiùm animaverat
Indulgentia. Deprehenditque
summus Monarcha, (Rivalem ferre nescius,
nedùm Superiorem) non aliam istud
Hominum genus Pacem meditari,
nisi quae sit Pactio Servitutis. Itaque
cùm aliter non benè succedere Pacis negotium,
nisi sub Clypeo perspexisset, destinavit
haud dubiè—Caniciem galeâ premere.
Quod non falsò liceat conjectare,
ex Navali apparatu; eo quidem illustri,

sive ad pompam, sive ad pugnam. Cujus
fama, non tam Magnificentiam Regio
Nomini conciliavit, quam Terrorem.
Sed ne Serenis Exordijs; Exitus tranquillus
non responderet, opportunè à studio
Pacis lubricae, ad gaudium Pacis aeternae
citatus est: transijtque à Coronâ ad
Coronam, à Praelio evocatus ad Paradisum.
Hujus enim ad mentionem vocis;
Vocem Christi esse (etiam cum vocis ministerio
ferè destitueretur) Rex expiraturus,
iterùm atque iterùm ingeminavit. Delapsum
vtique me jam sentio, eum novissimis
meis, ad Regis novissima, eadem
                  
                     
                  
                  que
                suavissima
verba,

                  Vt esse Phoebi dulcius lumen solet
                  Jamiam cadentis.—
               
Saepè illi in ore, ista ad Christum Provocatio,
Veni citò Domine Iesu. Cum hâc postremò
securitatis ac solatij plenâ Professione,
In manus tuas, Domine, commendo spiritum
meum; spiritum, animamque simul
exhalavit. Et nunc tandem—
                  〈 in non-Latin alphabet 〉
               —Pius,
Doctus, Pacificus,
               
placidè longúm
                  
                     
                  
                  que
                obdormit, quieti
redditus, quiete dignissimus IACOBVS.
Nec quidquam magìs optabile, aut vobis,
aut mihi potero comprecari; quàm ut vestigijs
Ipsius foelicitèr insistamus universi.
            
               Sic Nos vivere, sic iuvat perire.
ILICET.
               
            
         
      
   