
      
         
            
            
            
               
            
            Here Begynneth a lytell treatyſe
called Ars moriendi.

               
               
                  〈1 page duplicate〉
               
            
         
      
      
         
            
            
               
            
         
         
            
            Here begynneth a lytell treatyſe ſhortely
compyled and called ars moriendi.
that is to ſaye the craft for to deye for
the helthe of mannes ſoule.
            
               WHan ony of lyklyhode ſhall deye / thenne
is mooſt neceſſarye to haue
a ſpecyall frende / the whiche wyll
hertly helpe & praye for hym / and
therwith coūſeyll the ſyke for the
weele of his ſoule / & more ouer to
ſe that all other ſo do about hym / or elles quyckly
for to make hym departe. ¶Thenne is to be remē
               bred
the grete benefaytes of god done for hym vnto
that tyme / & ſpecyally of the paſſyon of our lord
& thenne is to be rede ſome ſtorye of ſayntes or the
vij. pſalmes with the letanye / of our lady ſawter in
parte or hoole with other. And euer the ymage of
the crucyfixe is to be had in his ſyght with other.
And holy water is oftymes to be caſt vpon & about
hȳ for auoydynge of euyll ſpyrytes ye whiche then̄e
be full redy to take theyr auaūtage of the ſoule yf
they may. ¶And thenne & euer make hym crye for
mercy & grace and for the helpe of our bleſſyd lady
& of other ſayntes in whom afore he had a ſynguler
truſt & loue / & therupon to make his prayers yf
he may. ¶Whan deth cometh or ony greuous panges

other grete ſykenes / thenne prayer or deuocy
on aſſwageth / wherfore it is wyſdome for one to
praye afore ony ſykeneſſe come / and alſo whan one
may in his ſykeneſſe yf he wyll not be deccyued.
¶So he is happy & may be glad that ſuch a tyme
of mooſt nede hath a faythfull frende & yt wyll
ſaye beſyde the prayers afore reherſed & cauſe / other
alſo to ſaye deuoutly in remembraūce of the charyte
of Iheſu Cryſte & of his paſſyon / and for to haue
the rather his mercy & helpe .iij. Pr̄nr̄ and .iij.
Auees with a Credo / & therwith to exhorte hym by
a preeſt or for nede by an other in the maner as it
foloweth.
            BRoder or ſyſter remembre well yt god ſayth
by his prophete & euangelyſt. Bleſſyd be tho
that deye & departe in our lorde / yt is to ſaye from
the worlde & his pleaſures / & deye in the true fayth
of the chirche & repentaūce for his ſynnes. ¶Syr
ye haue grete cauſe to be glad for to departe from
this wretched worlde & fall of all myſery / & thynke
that ye nedes muſt departe / & deſyre hertly to be
with Iheſu Cryſte your maker / redemer / and lorde
god / for he ſhall geue to you now your enherytaūce
that he dyde bye for you with his precyous paſſyon
and blood / wherfore this tyme of your departynge
ſhall be better to you than the tyme of your byrth / for
now all ſykeneſſe ſorowe & trouble ſhall departe
now from you for euer. Therfor be not agreued

with your ſykeneſſe & take it not with grutchynge
but take it rather by all gladneſſe. ¶Se at all tymes
that ye be ſtable in your fayth & byleue / and
ſaye your Credo yf that ye may or elles deſyre an
other hertly to doo it for you here afore vs openly.
And arme you euer with the ſygne of the croſſe ✚
as a cryſten man for your defence ayenſt your ghoſtly
enemyes / in ye whiche doynge / god wyll be gretly
pleaſed & the rather take you for one of his folke
by proteccyon & grace and as his childe of ſaluacyon.
¶haue euer a good & true byleue / and no
thynge may be Impoſſyble vnto you. And euer beware
that ye falle not in dyſpeyre for that gretely
wolde dyſpleaſe god / & can not be remedyed. And
remembre the ſynnes done afore tyme ſhall neuer
hurt you as to dampnacyon / yf they pleaſe you not
now & that ye be ſory for them. ¶Saynt Ierome
ſayth / yf one ſholde take his ſykeneſſe or his deth
with grutchynge / it is a token yt he loueth not god
ſuffycyently / all is ryghtwyſe that we ſnffre. ¶Deſyre
with ſaynt Auſten of our lorde here to be cutte
with trybulacyon & to be brenned with ſekeneſſe &
ſorowe / ſo that ye may be ſaued herafter for euer.
¶Now meke your ſelfe & he ſory that ye haue ben
ſo vnkynde to pleaſe & to kepe his cōmaūdementes
& preſume not as of your ſelf ony goodneſſe / and
ſaye with all mekenes thus. ¶Good lorde Iheſu
Cryſte I knowleche that I haue ſynned greuouſly / and
by thy grace I wyll gladdely amende me yf I

ſholde lyue / haue mercy now of me for thy bytter
paſſyon. ¶Than aſke hym thyſe queſtyons folowynge
afore his deth.
            BE ye glad that ye ſhall deye in cryſten byleue.
Lete hym anſwere / ye / knowe ye that ye
haue not ſo wel lyued as ye ſholde / ye / haue ye wyl
to amende yf that ye ſholde lyue / ye / byleue ye that
Iheſu Cryſte goddes ſone of heuen was born of the
bleſſyd virgyn Marye / ye / byleue ye alſo that Iheſu
Cryſte deyed vppon the croſſe to bye mannes ſoule
on good frydaye / ye / do ye thanke god therfore / ye / 
Byleue ye that ye may not be ſaued but by his paſſyon
& deth / ye / ¶As longe as the ſoule is in your
body thanke god for his deth / and haue a ſure truſt
by it & his paſſyon to be ſaued. And counſeyll hym
to ſaye yf that he may thyſe folowynge wordes of
grete vertue.
            I Put Cryſtis paſſyon betwix me & myn euyll
werkes / and betwix me & his wrathe. Now
lorde god be mercyful to me a ſynner. ¶The peaſe
of our lorde Iheſu Cryſte and the vertue of his
paſſyon with the ſygne of the holy croſſe ✚ and the
vndefoyled virgynyte of the bleſſyd Mary his moder / 
and the bleſſynge of all ſayntes / & the proteccy
on of all holy angels with the helpe & prayer of all
ſayntes be betwix me & all myn enemyes now and
in the houre of my deth & departynge Amen.
¶Alſo thyſe verſes folowynge be of grete vertue

in the tyme of deth / & to be ſayd of the ſyke yf he
may or by an other for hym. Diſrupiſti dn̄e vincula
mea tibi ſacrificabo hoſtiā laudis. et nomen dm̄
inuocabo. Deus ꝓpicius eſto michi peccatori. Dn̄e
thu xp̄e ego cognoſco me grauiter peccaſſe. et libenter
volo me emendare per grām tuā. Miſerere mei
ꝓpter amarā paſſionē tuā. Dn̄e thu redemiſti nos
in ſanguine tuo. laus ſit tibi ꝓ amara paſſione tua
Largire clarū veſpe. quo vita nuſ
                  
                     
                  
                  quam
                decidat. ſed premiū
mortis ſacre perennis inſtet gloria. ¶Alſo to
our Lady.Maria plena gracie mater miſericordie.
tu nos ab hoſte protege.et in hora mortis ſuſcipe.
And at laſte. In manus tuas dn̄e cōmendo ſpiritū
meū. In noie patris et filij & ſpiritus ſancti Amen
            
               ¶here foloweth a ſhorte & ſwete remembraūce of
the ſacrament of ye awter or yt it be reccyued of the
ſyke perſone or of ony other afore ther comunynge
               WElcome bleſſyd Ihu my lorde god & ſauyour
to whom is apropryed all mercy & pyte. Remembre
good lorde how freyll my nature and ſubſtaūce
is / and haue mercy & pyte on me grete ſynner / after
thy grete mercyes & for thy bytter paſſyon
for I knowleche and byleue faythfully as a cryſten
childe of thyn / that thou here in fourme of brede / is
the ſame my lorde god that of thy goodneſſe come
downe from heuen & was born and toke my nature
of the bleſſyd virgyne Mary / & deyed for me

and roſe the thyrde daye & after aſcended in to heuen / and
there reygneth with the fader & the holy
ghoſt & all ſayntes for euer Immortall / the whiche
for our grete helthe freylte & dayly tranſgreſſyon &
in remembraunce of thy grete loue & paſſyon haſte
ordeyned this thy bleſſyd body in this wyſe to be taken
of me and of all other wyllynge to be ſaued.
¶I knowe well that I am ferre vnworthy to be
called thy childe or ſeruaūt for the grete multytude
of my ſynnes / how be it yu mayſte make me ryghtfull
& able the whiche oonly of ſynners haſt made
grete ſayntes of heuen. By the thy grete power and
myght graūte me now to take the mekely in all fere
& in waylynge for my ſynnes & with ſpyrytuall
gladnes. Come now good lorde in to my herte and
clenſe it of all ſynne / entre in to my ſoule & make
it hole / & therwith ſanctyfye me within & without / and
be my defence for body & ſoule rebukynge and
puttynge a ſyde all myn enmyes ferre from the preſence
of thy power / that I thenne ſo defended by the
may haue a free and ſure paſſage to thy kyngdom
where I ſhall not ſe the in this fourme by myſtery
but I ſhall ſe the face to face where I ſhall neuer
hungre ne thurſte / but euer be in Ioye with the and
thyne / there to glorefye the & to worſhyp ye to laude
& to praye the worlde withouten ende Amen.
            
            
               ¶By thyſe folowynge aren venyall ſynnes taken
awaye yf they be done deuoutly.
               
               IN takyng holy water holy brede / alſo by ſayenge
of the Pat
                     
                        
                     
                     er
                   
                  
                     nr̄
                     
                     noster
                   / and ſpyrytually for this
clauſe & petycyon. Dimitte nobis debita noſtra ſicut
et nos dimittimꝰ debitori
                     
                        
                     
                     bus
                   noſtris. ¶And alſo
by knockynge of the breſt for ones ſynnes and alſo
for ſayenge of Deꝰ ꝓpiciꝰ eſto michi 
                     pccōri
                     peccatori
                   / and by
ſayenge the comyn Confyteor at maſſe or at other
tyme. Alſo by receyuynge of ony of the ſacramentꝭ
of the chirche / & ſpecyally of the body of our lorde.
Alſo by herynge of maſſe / & by the ſyght of the ſacrament
of the awter there or elles where. By the
bleſſynge of a byſſhop or of a preeſte at his maſſe.
By ony of the dedes of mercy / by pardons / by martyrdom / &
penaūce / by forgeuenes to a treſpaſour / by
good enſample geuynge / or for conuertynge of
other to good lyf / by pacyence thankynge in trouble / &
by contrycyon of ſynnes with dyſpleaſure of
hem. And for euery good dede doynge with good
entent & deuocyon Amen.
            
            
               ¶The famous doctour John Gerſon Chaūſeler
of Parys takynge his grounde of holy ſcrypture &
accordynge with holy doctours ſayth thus.
               Ovre mooſt mercyfull fader lorde god / knowynge
our freylte & redyneſſe to al ſynne / is
euer redy durynge this wretchyd & mortall lyfe by
many & dyuerſe wayes to forgeue vs euer our treſpace
& to graūt and geue vs his grace / yf ſo be that

truly we do ordeyne vnto hym thyſe .iij. vertues ſo
lowynge / ſoo that they be ſayd & done with all the
herte deuoutly. The fyrſte is that thou ſhalt ſaye.
Bleſſyd lorde I knowleche that I haue ſynned greuouſly
ayenſt thy goodneſſe thus & thus reherſynge
thy ſynnes / & I am dyſpleaſed therwith by reaſon
of the whiche I do penaūce & wyll do / for I knowe
well that I haue greued the mercyfull lorde & broken
thy cōmaūdementes in the whiche thou oonly
ought to be worſhypped. The ſeconde / ſaye this.
Good lorde I haue a good purpoſe & deſyre with
thy helpe / to be ryght ware hereafter that I falle not
in to ſynne / & I entende to flee the occaſyons after
the poſſybylyte of my power. The thyrde is this.
Gracyous lorde I haue good wyll to make an hole
confeſſyon of all my ſynnes / whan place & tyme
cōuenyent may be had accordynge to thy cōmaūdementꝭ
& al holy chirche. Thyſe .iij. verytees or trew
thes who ſo euer ſayth with his herte vnfaynyngly
in what place yt euer he be / he may be ſure yt he is in
the ſtate of grace & ſaluacōn & yt he ſhall haue euer
laſtynge lyf though all he had done all the ſynnes
of the worlde. And yf he deceſſed without ony other
confeſſyon for lack of a preeſt as ſlepynge or ſodeyne
deth / he ſholde be ſaue ſuffryng afore harde payne
in purgatory / wherfore it is good coūſeyl yt euery
cryſten man ones or twyes on ye daye erly or late or
elles at leſt on holy dayes examen his conſcyence / &
remembre yf yt he may with al his hert vnfaynyngly

this ſayd .iij. trewthes / & yf he can ſo do / he may be
ſure yt he is in the ſtate of grace / & yf he may not / but
is in wyl to ſynne agayn / & to haue his delectacōn
wt dede / & wyll not flee the occaſyons of mortal
lȳnes / & ſo drowned in ſynne wyll not aryſe / ſuche
one may be certeyne yt the Pope may not aſſoyle hȳ
not for thy good it is yt ſuche one vſe moche prayer &
geue almeſſe & do other good dedes after theyr power / that
god the rather may lyghten theyr hertes
& the ſooner torne to goodneſſe Amen.
            
            
               ¶Here foloweth a ſynguler prayer to be ſayd in
the feſt of the dedycacyon of ony chirche or at ony
other tyme.
               O Myghtyfull & mooſt pyteuous lorde god Iheſu
Cryſt whiche of thy grete goodneſſe hath
ordeyned all thynges that ben in heuen and in erthe
for the vſe and weele of man / to the entente &
ende that they ſhall ſerue hym / and he the allone.
And how be it that in eche place thou ought to be
ſerued and worſhypped / yet it pleaſeth the moche
more ſuche ſeruyce and prayer in a place or chirche
that is dedyfyed / enueyled and halowed by a byſſhop
and his mynyſtres with ympnes / pſalmes / and
letanyes / and other ſuffragyes with theyr
myſteryall obſeruantes ordeyned therfore / and
for by cauſe thy precyous body and blood is there
dayly offred vp vnto thy fader in heuen in knowleche

of thy grete loue & paſſyon that thou haddeſt
for man. ¶And yf it pleaſed the in the olde teſtament
with thyn angels nyght & daye to be aſſyſtent
& to here the prayers of thy ſeruantes in the
temple / where was but fleſſhe & blood of vnreſonable
beeſtes offred in ſacrefyce / moche more we truſte
that thou wylt vyſyte & be aſſyſtent to vs nyght &
daye with thyn angels in this thy newe temple and
chirche / where thyn owne body & very blood dayly
is offred vp vnto thy fader of heuen / & therwith receyued
accordynge to thy deſyre & wyll of vs thy ſeruaūtes
though ſynners for our ſaluacyon & therto
here the prayers of vs & other that entende to loue
worſhyp & thanke the in the beſt maner we can or
may. ¶Now thenne bleſſyd lorde full of all mercy
& pyte / that wyll that we calle vpon the & hath promyſed
to here the prayers of thy ſeruaūtes graūte
now & at all tymes to vs and to all other of thy ſuperhabundant
mercy & grace / that who ſo euer come
vnto this chirche or to ony other with deuocōn
& praye in what caas that euer they be / proſperyte
temptacyon / trouble / or aduerſyte / that theyr petycyon
behouefull & neceſſary prayer may be herde / &
that the pardone graūted to them may in her ſoules
& bodyes with all other thynges apperteynynge
vnto them may take effect in euery parte gracyouſly.
¶And ouer this graūte vs of thy pyte / peaſe &
accorde in thy chirche & realme / and to our foūders
faders & moders / frendes / benefactours / and to all

cryſten ſoules / forgeuenes of theyr ſynnes with releſſe
of theyr paynes & Joye perpetual. And fynally
we deſyre of thy bounteuous goodneſſe ſeaſonable
weder with fruytes & to exclude from vs peſtylence
hungre moreyne & ſekeneſſe and all enemyes ghoſtly
& bodely and therwith graunte vs of thy grace
good lyf & endeleſſe blyſſe. Amen.
            
            
               
                  ¶Here folowen the .xij. degrees of humylyte.
                  ¶Caſte thy ſyght donewarde / & ſhewe mekeneſſe
bothe in thy herte & body.
                  ¶Beware of hyghe ſpeche & clamorous / & ſe that
thy wordes be fewe / well ſette / & reaſonable.
                  ¶Be not lyght for to laughe / but vſe euer ſadneſſe
                  ¶Be ſtylle & kepe ſylence / to nede requyre that anſwere
muſte be hadde.
                  ¶Kepe well the comyn rule as the holy place hath
vſed.
                  ¶Thynke the mooſt vyleſt of all other & ſoo pronounce
thy ſelfe.
                  ¶Knowleche the vnworthy & not prouffytable to
ony thynge / & ſo byleue in dede.
                  ¶Make ofte confeſſyon of thy ſynnes / & that with
grete contrycyon.
                  ¶Kepe pacyence in thyn obedyence / at all thy paynes
& trouble.
                  ¶To all people be yu ſubget for thy mayſters ſake
                  ¶Thyn owne wyl forſake it / & loue it in no wyſe
                  
                     
¶And euer kepe the from ſynne for fere of hym
aboue.
               
               
                  ¶The .vij. degrees of obedyence.
                  ¶The fyrſte is to do that is cōmaūded of thy ſouerayne
without grutchynge.
                  ¶The ſeconde is to make none excepcōn / neyther
of the tyme neyther of the dede yt is to be done.
                  ¶The thyrde is to be glad & cherefull in thy herte
to do ſuche dedes cōmaunded without ony compulſyon
ſettynge a ſyde all beeſtly condycyons.
                  ¶The .iiij. is to be quycke in ſuche dede doynge leuynge
all other occupacyons for that tyme or ony
maner of excuſe.
                  ¶The .v. is to do ſuche thynges wt all thy myght
& power / thynkynge yt thy rewarde ſhal be grete.
                  ¶The .vi. is to doo hem alſo with all mekeneſſe
both in ſpyryte & geſture.
                  ¶The .vij. is to contynue ſuche obedyence to thende
of thy lyf euer folowynge thy mayſter Ihu cryſt
that was made obedyent for thy ſynne vnto deth.
               
               
                  ¶The .xij. degrees of pacyence.
                  ¶The .xij. degrees of pacyence thou mayſt beholde
here.
                  ¶To euyll done to the or aduerſyte make noo reſyſtence.
                  
                     
¶Do not euyll for euyll ne geue an euyll anſwere
                  ¶Loue thyn enemye & do good for euyll to hym in
recompence.
                  ¶Grutche not agaynſt aduerſyte / but take it as
ſwete encence.
                  ¶Accompte it for beſt medycyne / and be gladde in
thy payne.
                  ¶Thanke god therfore / and loke for more with
all benyuolence.
                  ¶And whan yu haſt no grutchynge in thyſe thenne
mayſt thou be fayne.
               
               
                  ¶The .xv. degrees of charyte.
                  ¶Thyſe make perfyte charyte after Pouls epyſtle
                  ¶Be pacyence contynuell for ony aduerſyte.
                  ¶Lyberall to the nedy / and good do for euyll.
                  ¶Of other mennes welfare enuye not ne by heuy
                  ¶Lete not by thy crokedneſſe good werkes to multyplye.
                  ¶Swelle not Inwarde by malyce yf thy neyghbour
proſpere.
                  ¶Loue to be in lowe degree & lothe to be hyghe.
                  ¶To labour for other as thy ſelf do thy vtter deuoyre.
                  ¶Be not moeuyd for ony cauſe to vengeaunce or
to Ire.
                  ¶Thynke none euyll to an other for ony prouocacyon.
                  
                     
¶Ioye thou not in wyckedneſſe but ſorowe thou
rather.
                  ¶Be gladde in trouthe & ryghtwyſneſſe and hate
ſymulacyon.
                  ¶For ſuche ryght bere aduerſyte or ony trybulacōn
                  ¶To yt the chirche techeth the put full credulyte.
                  ¶That god hath promyſed truſte it well without
defallacyon.
                  ¶In hope abydynge his rewarde and euerlaſtynge
glorye. Amen.
               
            
         
      
      
         
            ¶Here endeth a lytell treatyſe called ars moriendi
Enprynted at Weſtmynſtre by Wynken de worde.
            
               
                  printer's or publisher's device
               
            
            
         
      
   