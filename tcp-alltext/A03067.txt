
      
         
            
            
            MAGNIFICO AC
STRENVO VIRO D. FRANCISCO
DRACO ANGLO EQVITI AVRATO
            
            Quam benè conueniens rebus Franciſce gerendis
            Angliacae gentis gloria, nomen habes.
            Nam velut aduerſus fera bruta animoſior ire
            Nec ſolet, vllius vim metuiſſe Draco.
            Sic contra Franciſce feros audentior hoſtes
            Vadis, & illorum cornua torta domas.
            Non ortu generis, Virtute ſed acritèr ipſa
            Pro patria fidum corque animumque probas.
            Ipſa etenim virtus ſibimet gratiſsima merces
            Ipſa viros veré nobilitare ſolet▪
            
            Sola viget virtus, operoſaque gloria rerum
            Sola manet triſtes nec timet ipſa rogos.
            Per varios caſus varia & diſcrimina rerum
            Viſus es a veſtro longius ire polo.
            Saepius & terris rapidis iactatus & vndis
            Non leuiora vago paſſus Vlijſſe mala es.
            Vidiſti occiduj longinqua cubilia Solis
            Quâ niger auriferas potat Iberus aquas.
            Vidiſti populos, quos Sol vicinus adurit
            Aurea quâ flaui ſplendet arena Tagi.
            Hinc meritamque tibi peperit Victoria laudem
            Armatas ducens per freta vaſta rates.
            Obſtitit haud ventus ſpatioſa nec obſtitit vnda.
            Virtuti praebent Ventus et vnda Viam.
            Ergo tuum Franciſce decus nomenque vigebit
            Maior ſeptena dum micat vrſa face.
            
               I. H. D. Ioh. Her
                        •
                     uſ
                        ••
                     nus D
                        ••
                     us
               
            
         
      
      
         
            LONDINI
Excudebat Joannes Charlewood.
pro Roberto VVallie. 1
                  •
               87.
         
      
   