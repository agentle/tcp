
      
         
            
            
            VIRTVTI MAGIS QVAM morbo credendum.
            
            NOn omnis ſanam medicinam ſuſcipit aeger,
            Nec bene vindictam ſuſtinet ille ſuam.
            Cum ſenior ſummam conſcendit morbus ad 
                  〈 in non-Latin alphabet 〉
               
            
            Et celſus culmen creuit aduſque ſuum:
            Serus adeſt medicus, ſerò medicina paratur,
            Maturumque ſuae tempus abiuit opis.
            Non bene quae creuit manibus conuellitur arbos
            Tentandus ſurcus, cum nouus eſſet, erat.
            Si tamen auxilij fugerunt tempora primi,
            Et poſſeſſa vetus viſcera morbus habet:
            Excipe languentem lento medicamine morbum
            Deſcendens, leuiter deijciendus erit:
            Quaſſantur multis ſublimes viribus arces:
            Quolibet impulſu praecipitata ruunt.
            Sin medico ſummam perturbas munere pugnam,
            Naturae letho pugna dirempta iacet.
            Saeuit in exhauſtas hoſtis ſaeuiſſima vires;
            Et ſubiens partes vindicis, hoſtis eris.
            Nec nocet immenſum leuiter decerpere morbum,
            Attenuat vires rara medela ſuas:
            Sed leuis, & crudum permulcens leniter hoſtem.
            Sic leuior morbus, fortior aeger erit.
            At ſemper cautus violenta remedia vites.
            Ne vincas aegrum victus amore tuum.
            Nutritur pluuia, pluuia demergitur herba.
            Sole reuiuiſcit, ſole dehiſcit ager.
            Reſtinguit ventus, ventuſque euentilat ignem,
            Et cadit auxilijs obruta flamma ſuis.
            Huic nullas aegro, vellenes, caute, medelas,
            Vel potius nullas, ſi ſapis, ipſe feres.
            
               ERGO.
               Qui nimium morbo credendum conſulis eſſe,
               Conſilium princeps experiare tuum.
            
         
         
            PESTIS COMMVNICATVR proximis.
            
            PEſtis habet proprium, rerum commune venenū,
            Vt raro dominis propria damna ferat.
            Hei mihi quod tantum morbus communior eſſet,
            Cur non communis debuit eſſe ſalus?
            Et lupus elingues conſpectus reddit, & Hydrus
            Reddit luminibus lumina caeca ſuis.
            At non alterius virtus virtute carentes
            Inficit; heu bonitas lautior eſſe ſolet.
            Et pecus in pecudes morbum tranſfundit, & omne
            Turpis ouis ſcabie foedat ouile ſua.
            Scilicet vt riguas curſu delapſa per oras
            Spargit littoreos longius vada locos:
            Sic laedit, dominum quae tantum poſſidet vnum,
            Non tantum dominum peſtis anhela ſuum.
            Nam volat, & tabes vicinos corripit artus,
            Et ſemper turbà paſcitur illa ſua.
            Et caret inudia, ſocioſque requirit, & ipſa
            Cum pateat latè, latior eſſe cupit.
            Vtque tepent, nactis adiunctas ignibus aedes,
            Proxima vicinae tecta calore domus:
            Sic atra funeſtae ſerpit contagio tabis,
            Sempervicino pernicioſa ſuo.
            Sic aret tactu vicinus ab arbore ramus,
            Aret & a ſocijs herba tenella ſuis.
            Quid numerem diris exhauſtas peſtibus vrbes
            Quid loquar exitio regna ſepulta ſuo.
            Innumeris damnis (ne poſſim dicere damna)
            Infecit nurneros peſtis iniqua meos.
            Quae graſſans tetri funeſta tabe veneni
            Creſcit materiae proximitate ſuae.
            
               ERGO.
               Quinegat infestam contagia fundere pestem,
               Vicinus viuat pestibus ille, precor.
            
         
      
   