
      
         
            
               
               
LA COPIE D'VNE LETTRE ENVOYEE D'ANGLETERRE A DOM BERNARDIN de Mendoze Ambaſſadeur en France pour le Roy d'Eſpagne.
            
               PAR LAQVELLE EST DECLARE l'estat du Roiaume d'Angleterre, contre l'attente de Dom Bernardin & de tous ſes partizans Eſpagnols & aultres.
            
            Encores que ceſte lettre fuſt enuoiée à Dom Bernardin de Mendoze, toutesfois de bon heur, la Copie d'icelle, tant en Anglois qu'en François, a eſté trouuée en la chambre de RICHARD LEYGH Seminaire, lequel n'agueres fut executé pour crime de leze-Maieſté & trahiſon commiſe au temps que l'armée d'Eſpagne eſtoit en mer.
            Nouuellement Imprimé.
            1588.
         
      
      
         
            
            
            LA COPIE D'VNE LETTRE ENVOYEE D'ANGLETERRE A DOM BERNARdin de Mendoze Ambaſſadeur en France pour le Roy d'Espagne.
            
            
               MONSEIGNEVR, lors que dernierementie vous faiſois vn ample diſcours de l'eſtat de ce pais, & de l'attente continuelle en laquelle nous eſtions du ſecours tant deſiré & promis, ie n'euſſe iamais eſtimé auoir vne ſi lamentable occaſion d'vn ſecond eſcrit, comme elle s'offre maintenant par le triſte changement des affaires d'eſtat pardeca: Si ne me puiſ-ie retenir (bien que ce ſoit auec autant de ſouſpirs que nous auōs eu de deſirs) que ie ne vous tienne aduerti de noſtre condition, autant veritable que miſerable, ſelon que moy & mes ſemblables en pouuons iuger. Car comme ainſi ſoit que voſtre Seigneurie a eu iuſques icy des long temps, la principale entremiſe, tant pardeca, qu'en France, de toutes nos affaires entre le Roy Catholique, aſsiſté de tous les potentats de la ſaincte Ligue, & tous ceux de ce pais leſquels font profeſsion d'obeiſſance à l'Egliſe Romaine: I'eſpere que par la cōparaiſon que vous ferez de ceſte grande eſperance paſſée, aue le deſeſpoir preſent de

toutes choſes, il ſe preſentera quelque nouueau & meilleur diſcours à voſtre eſprit, par lequel l'eſtat & de nous & de nos amis abſens à preſent deploré, puiſſe eſtre releué en nouuelle eſperāce & plus certaine aſſeurance d'vn bon ſucces, qu'il n'eſt aduenu iuſques icy. Pour ceſt effect i'ay iugé L'eſtat d'Angleterre ſelon l'opinion des Catholiques. eſtre neceſſaire de vous biē informer quelle eſt à preſent la diſpoſition de ce pais, tout aultre que n'agueres nous n'en faiſions noſtre compte & dedans & dehors le Roiaume.
            Vous ſcauez combien long temps nous auons eſté retenus en ferme eſperance de changement d'eſtat en ce pais, par les obteſtations & inſtantes ſolicitations de la ſaincteté du Pape, du Roy Catholique, & aultres potentats de la Saincte Ligue, entreprenans l'inuaſion & conqueſte de ce Royaume: tellement que ſur voſtre aſſeurance & fermes promeſſes, nous eſtions de long temps perſuadez, que le Roy Catholique s'eſtoit entierement chargé d'vne enterpriſe ſi haulte & glorieuſe. Par ce moy en nous en auons attendu d'an en an l'execution, eſtans par vous nourris & ſouſtenuz en continuelle eſperance, & ſouuentesfois ſolicitez par vos inſtantes requeſtes & perſuaſions, d'accourager pardecà nos partizans, à ce qu'ils ne fuſſent point eſbranſlez (comme pluſieurs eſtoient) par tant & tant de delais: mais ſe tinſſent appareillez pour ſe ioindre auxforces eſtrangeres, leſquelles viendroient pour ceſte inuaſion. Ceneantmoins il y

a eu tant de remiſes & prolōgations de la venuë de ces forces Roiales, ſpecialement par la mer, que iuſques à ce p
                  •
               intemps nous en eſtions en deſeſpoir. Lors vous nous donnaſtes aduis en toute aſſeurance, que tous ces grans preparatifz du Roy faictz en trois ou quatre ans, eſtoiēt entierement preſtz, & ſans aucune doubte entreroient ce prochain eſté en noſtre mer, auec des forces ſi puiſſantes, que nulle armèe d'Angleterre, voire de toute la Chreſtienté, ne leur pourroit reſiſter, non pas meſme les attendre & leur ozer faire teſte. Et encores, pour plus grande ſeureté, & pour mettre hors de doubte ceſte cō
               queſte pretendue, à ce grand appareil ſe deuoit ioindre la puiſſante armée miſe ſus & tenue preſte és pais bas tout l'an paſſé par le Duc de L'Armée du Duc de Parme en Flandres. Parme: auec laquelle il deuoit abborder, & ce Royaume eſtre ſoudain conquis, eſtant aſſailli tout enſemble tant par mer, que par terre. A cela eſtoient adiouſtées pluſieurs raiſons, deſquelles on tiroit ceſte concluſion, qu'il ne ſe trouueroit icy grande reſiſtance ny par mer ny par terre: mais que le parti le plus fort, ſe ioindroit auec les forces eſtrangeres. Et de faict, ſans telles aides au dedās, ie ſcay qu'on a touſiours doubté que toutes les forces eſtrangeres fuſſent baſtantes, contre ce Roiaume, lequel eſt foſſoié de la mer àl'entour, & peuplé d'vne nation la plus forte & puiſſante qui ſoit en la Chreſtienté. Or auons-nous cōtinué toute ceſte année en l'eſperance

de l'abbord de ces armées, pour y prendre Eſperāce de victoire par l'Armée d'Eſpagne auee l'aide d'vn parti en Angleterre ceſt 
                     •
                  ſt
                     •
                  . parti & y ioindre noſtre aſſiſtance: en attente aſſeurée d'vne pleine victoire, iuſques à ce mois dernier. Mais helas! ô mortelle deſtreſſe, nous ſommes tous forcez de lamentertant en ce pais, que dehors, noſtre ſoudain precipice d'vne haulteſſe de ioie ſans meſure, en vneabiſme de deſeſpoir ſans fons & ſans riue: voire vne cheute & ruine ſi ſubite, que ie la puis dire auoir eſté veuë de nos propres yeux, en l'eſpace d'huict ou neu
                  ••
               iours en ce dernier mois de Iuillet. Ce qui fut, depuis que la grandearmée Catholicque Toute l'eſperāce d'Eſpagne faillie en neu
                     ••
                  
                  iours. commenca de ſu
                  •
               gir és coſtes d'Angleterre, iuſques à ce qu'elle fut contraincte de fuir de la coſte de Flanders prochaine de Calais, vers ie ne ſcay quelles parties du Nord les plus froides & glacées. Alors toutes nos eſperances & tous nos baſtimens, ſelon qu'il en appert à preſent, d'vne conqueſte imaginaire, ont eſté entierement renuerſées, comme ſi c'eſtoit par vn tremblement de terre: les chaſteaux de noſtre confiance ont eſté mis par terre, leſquels ſembient bien à preſent auoir eſté baſtis en l'air, ou ſur les fl
                  •
               ts & vagues de la mer. Biē eſt-il certain qu'ils ſont pris & emportez au gré du vent, voire meſme hors de nos penſées. Et ſur cela, ie ſuis tant eſtonné que ie ne ſcay que penſer, d'vn ouurage de ſi long tēps proiecté & ſi ſoudain renuerſé: veu que par quelque diſcours que ce ſoit, cela ne peut proceder des hommes ou de quelque puiſſance

mondaine, mais ſeulement de Dieu. Que ſi cela eſt vray (comme nul ne peut attribuer ailleurs qu'à la puiſſance de Dieu ce grand changement & renuerſemēt de noſtre infortunée eſperance) certainement il eſt dangereux & doubteux de iuger du droict de la cauſe, laquelle par tāt d'années nous auons demenée. Et pour certain La reformation par force du Pape prinſe en mauuaiſe partdes Anglois. ie trouue de ma conoiſſance pluſieurs bons & ſages perſonnages, ayans ſecretement continué des long temps en vne deuote affection à l'authorité du Pape, leſquels commencent de branſler & diſcourir en leur eſprit, que ceſte voye de reformatiō pretēdue par ſa ſaincteté, ne peult eſtre agreable & approuée de Dieu. Card'auoir quitté l'ancienne procedeure de l'Egliſe par l'excommunication, en laquelle giſt l'exercice du glaiue ſpirituel, pour vſurper le glaiue tēporel & le mettre en la main d'vn Monarque, a fin d'enuahir ce Royaume par force d'armes, voire, pour deſtruire & la perſōne de la Roine, & tout le peuple qui luy obeit, (lequel pour vray ceſte année a verifié eſtre comme infini & inuincible) cela faict qu'aucuns commencent de dire que ce deſſeing par violence, par maſſacres & conqueſtes, n'eſt nullemēt conuenable à la doctrine ſoit de Chriſt, ſoit de Saint Pierre, & de Sainct Paul ſes Apoſtres. Et de faict, ie pnis dire à voſtre Seigneurie, que ie trouue à preſent vn grand nōbre de peuple ſage, aultrement continuāt en ſon ancienne Religiō, lequel condāne

ſecretement ceſte pretēdue reformation auec le feu & le ſang. Iuſques la que i'ay oui vn bon Theologien alleguer le texte de Sainct Gregoire en ces mots. Quid de Epiſcopis qui verberibus timeri volunt, Canones dicant, benè paternitas veſtra nouit: Paſtores ſumus, non percuſſores: Noua enim eſt praedicatio quae verberibus exigit fidem. I'ay obtenu de luy ceſte ſentence, pource qu'elle me ſembloit fort charitablement eſcrite. Mais laiſſant ceſte auctorité, ie puis dire La publication praecipitée de la cōqueſte pretendue d'Angleterre deuāt que l'armée Eſpagnole fuſt preſte à porté grand dommage. pour certain, qu'il n'y a rien qui ait apporté tant de dommage à ceſte entreprinſe, que ceſte publication haſtiue & mal à propos, faicte en ce Roiaume (deuāt que l'armée d'Eſpagne fuſt preſte à y faire voile) de pluſieurs poinctz eſcrits, imprimez, & ſemez par tout le pais, pour faire entendre au peuple, que tout ce Roiaume ſeroit occupé & conquis, que la Roine ſeroit exterminée, & que toute la Nobleſſe, enſemble ce qu'il y a de gens de reputation, d'honneur & de biens qui luy obeiſſent & la voudroient defendre en reſiſtant à ceſte inuaſion, ſeroient arrachez de fonds en comble, auec leurs familes: & leurs eſtats, honneurs, maiſons & terres diſtribuées aux conquereurs. Ce ſont choſes leſquelles vniuerſellemēt ont eſté prinſes en ſi mauuaiſe part, que les coeurs du peuple de toutes qualités ont eſté eſmeus, les vngs de cholere, les aultres de crainte, & tous ſans exception, reſolus de hazarder ſeurs vies pour reſiſter à toute ſorte de conqueſte:

de laquelle chacun peult dire que ce Roiaume n'a point eſté menace ces 500. ans paſſez, & d'auantage. Or furent ces deſſeings apportez en ce Roiaume auec bonne creance, nonpoint en ſecret, mais par eſcrits publiques & imprimez, tellement, qu'ils prindrent viue racine au coeur du peuple de toutes ſortes. Et defaict, c'eſtoient choſes fort croiables. Premieremen
                  •
               , La publication haſtiue de la Bulle du Pape end
                     •
                  mmage
                     •
                   la cauſe. à cauſe d'vne nouuelle Bulle laquelle i'ay venë publier de n'agueres à Rome par ſa Saincteté, auec beaucoup plus de ſeuerité, qu'aulcun aultre de 
                  •
               es predeceſſeurs n'auoient faict, par laquelle la Roine eſtoit maudicte & priuée de ſa Couronne, & l'entreprinſe & conqueſte de ce Roiaume commiſe, en l'authorité du Pape, au Roy Catholicque. Ce qu'il executeroit auec ſes armées tant par mer que par terre, pour en pozer la Couronne ſur ſa teſte, ou l'aſſigner à tel potentat que le Pape & luy nommeroient. Suiuit en ſecond lieu, vne ample explication Les liures du Cardinal Alle
                     •
                   firent tort à la Conqueſte pr
                     •
                  
                  tendue. de ceſte Bulle par vn nombre de liures Anglois Imprimez en Anuers ce mois d'Auril dernier, & enuoiez par decà, à l'inſtant qu'on eſtoit en attente de l'armée Eſpagnole. L'original en auoit eſté eſcrit par Reuerend pere le Cardinal Allen, nommé par ſon propre eſcrit le Cardinal d'Angleterre. Or eſtoit ce liure dicté d'vn ſtile ſi violent, picquant & amer, voire (diſent les aduerſaires) ſi arrogant, faux & diffamatoire, cōtre la perſōne de la Royne & du Roy Henry

huictieſme ſon pere, contre ſa nobleſſe & ſon conſeil: que pour certain i'eſtois grandement naüré en mon coeur, voiant tant de bons perſonnages, meſmement de noſtre religion, eſtre ainſi offencez, qu'il ſe trouuaſt en vn qui eſt mis au rang des peres de l'Egliſe, & qui eſt ſubiect naturel de ceſte Couroune, (encores qu'au dire des aduerſaires il ſoit né de fort bas lieu) des propos ſi deſhonneſtes, indignes, irreuerens & violens, des menaces tant furieuſes & ſanglantes, contre la Roine & la nobleſſe, voire tout le peuple de ſa propre patrie.
            C'eſt à contrecoeur, & grandement à contrecoeur, qu'il me faille faire vn tel rapport du cō
               ſeil totalement mauuais & des procedeures deſreglées & indiſcretes d'vn tel Cardinal. Le monde parloit deſia aſſés eſtrangement de ſa promotion en telle place, comme s'ily auoit eſté aduancé par corruption de la ſoeur du Pape: oultre le gre du college des Cardinaulx. Mais quoy qu'il en ſoit, l'intention du Sainct Pere & le deſir auſsi dudict Cardinal, ſans ces fatales & ſanglantes praedictions & menaces d'vne future inuaſion & conqueſte, euſſent peu auoir leur effect par les forces notables du Roy Catholique.
            Or pour donner plus de credit à ces prognoſtications La multitude de liures publiez pour monſtrer la grandeur de l'armée d'Eſpagne apporte auſſi dō
                  mage. effroiables, fut auſſi adiouſtée vne eſpece d'aultres liures Imprimez en Eſpagne & trāſlatez en Francois (cōme on dict) de par voſtre

Seigneurie, contenant de longues & particulieres deſcriptiōs & catalogues des Armades, de Caſtille, d'Andelouzie, de Biſcaie, de Guipouſque, de Portugal, de Naples, de Sicile, de Raguze & d'aultres contrées du Leuant, auec vn amas infini de prouiſions de toutes ſortes pour ladicte armée: ſuffiſant, comme on eſtime, pour la conqueſte de pluſieurs Roiaumes & Seigneuries. Or fut-ce vn grand argument publié par les aduerſaires, pour reſueiller les eſprits de la Nobleſſe d'Angleterre contre les Eſpagnols. Ce ſut vne inuention treſ-pernic
                  •
               enſe pour monſtrer l'intention de ceſte conqueſte non ſeulement de l'Angleterre, mais auſſi de toute l'iſle de Bretague. Car chaq'un eſtoit aduerti de remarquer en la deſcription de ceſte Armade vn tel denombrement de Princes, Marquis, Contes, Seigneurs appellez Aduenturiers ſans office ny paie. Et derechef vn aultre nombre de perſonnes de qualité & honneur, & entre iceux pluſieurs Capitaines & gens de cōmandement, ſans charge, mais neantmoins prenans ſolde, & pour ceſte cauſe nommez Entretenidos, qu'on pouuoit preſumer que tous ceux-cy n'eſtans point pour faire ſeruice en l'Armade, auoiēt entreprins ce voiage pour occuper la place de toute la nobleſſe d'Angleterre & d'Eſcoſſe. Or ceſte fiction trouua plus de creance qu'elle ne meritoit. Les forces de vray, eſtoient eſtrangement grandes & puiſſantes, mais ces liures paſſoient,

tellement meſure en leurs amplifications, que toute la Chreſtienté ne pourroit auoir faict, ou faire plus grāds preparatifz contre les Sarrazins ou les Turcs. Par ces mo
                  •
               ens, la Roine auec ſon L'aduertiſemēt de la grandeur des Armades ſit que la Roine prepara les forces de ſon Roiaume oultre la conſtume. Roiaume eſtant ainſi aduertie & eſmeue, print occaſiō auec l'aide de ſon peuple, non ſeulemēt treſ-affectionné vers ſa Maieſté (comme elle en eſtoit bien perſuadée) mais auſſi extremement irrité, de mettre ſus toutes leurs forces, pour ſe defendre contre ces conqueſtes prognoſtiquées. Lors on vit auec vne grand viſteſſe incroiable tous les coings de ce Roiaume fourmiller de gens arméz, tāt à cheual, comme à pied, & iceux tellement conduictz, exercez & faconnez à la guerre, que de nulle aage il ne s'eſt veu choſe ſemblable en ce Roiaume. L'argent n'y a point eſté eſpargné pour la prouiſiō de cheuaux, d'armes, pouldres & aultres choſes neceſſaires. Il n'a point manqué de pionniers, chariages & viures en chaque Comté du Roiaume ſans aucune exception, pour attendre la venue des armées. Et pour ceſte fourniture generale, chacun offroit volontairement, les vngs en grand nombre, le ſeruice de leurs perſonnes ſans aucun gage: les aultres, de l'argēt pour les armes & pour la ſolde des ſoldats, facon eſtrange & non iamais ouie, ſoit en ce Roiaume, ſoit ailleurs. Or ceſte raiſon generale incitoit tout le monde à contribuer liberalement, àſcauoir qu'il n'eſtoit pas temps, de penſer à l'eſpargne d'vne partie, lors qu'il falloit

reſiſter à vne conqueſte laquelle menacoit d'vne perte vniuerſelle.
            Or ne pourrois-ie pas affermer quel nōbre s'eſt trouué preſt en ce Roiaume, comme le ſcachant de moy-meſme: mais i'ay oui reciter, lors qu'il me faſchoit le plus d'eſtimer qu'il fuſt veritable, que par toute l'Angleterre vers le Leuāt, Les armé
                     •
                  s preparées e
                     •
                   tous les quartiers d'Angleterre. le Ponāt, le Midy & le Septentrion, il n'y auoit endroict on l'on ne couruſt d'vne meſme volonté & promptitude pour le ſeruice de la patrie, & que telle Prouince s'eſt trouuée ſuffiſante pour mettre ſus vne armée de vingt mille cō
               batans, & en ce nōbre, quinze mille de bien armez & equippez, & en quelques Prouinces, iuſques au nōbre de quarante mille bons hommes.
            Les Comtez maritimes expoſées au Midy depuis Cornouaille iuſques en Kent. Et depuis Kent, vers l'Orient par Eſſex, Suffolk & Norfolk iuſques à Lincolne (le plan deſquelles contrées & de tous leurs haures vous fut parfaictement bien repreſenté, lors que François Throgmorton en traicta premierement auec voſtre Seigneurie) ſe ſont trouuées ſi bien fournies de gēs de guerre, tant de leur reſſort, que de l'aide des Bailliages voiſins, qu'il n'y auoit place où l'on doubtaſt quelque abbort des forces eſtrangeres, qu'il ne s'y peuſt rēdre ſur la place dans l'eſpace de 48. heures enuiron vingt mille combatans, tant de cheual que de pied, auec artillerie pourle camp, viures, pionniers & chariages.

Et tout cela gouerné par la principale nobleſſe du pais, & rāgé ſoubz Capitaines de grā
               de expe
                  •
               ience. Encores ay-ie ouy vne choſe, autant prudemment ordonnée, comme bien executée en ce temps, laquelle n'eſtoit point cy deuant en praticque: c'eſt que comme les chefz & Toutes les bā
                  des eſtoiēt cō
                  duictes par les principaux Chevauers du Roiaume. Et compoſez de leurs vaſſaux & ſeruiteurs. membres des compagnies particulieres eſtoiēt hommes bien experimentez à la guerre, auſſi pouraſſeuter & fortifier les bandes, on fit choix des principaux Cheualiers de toutes les Prouinces pour amener leurs vaſſaux & ſubiectz au camp, eſtans hommes puiſſans, bien fondez & de grād reuenu. Par ce moyen toutes les forces ainſi compoſées ſe diſpoſerent reſoluement de tenir ferme auec leurs Seigneurs & Capitaines, & les chefz de ſe confier en leurs vaſſaulx & ſubiectz. Et ſur cela ie vous diray vne choſe dont on ſe pourroit eſmerueiller, mais laquelle m'a eſté cōfermée pour veritable, qu'vn certain gentilhomme en Kent a dreſſé vne compagnie Eſtrange recit de la richeſſe d'vne compagnie de gens de pied. de 150. hōmes de pied, leſquels enſemble eſtoiēt riches (ſans y cōprendre leurs terres) de la ſomme de cinq cens mille eſcus. Et ie vous laiſſe à pēſer ſi telles gens ne combatroient pas opiniaſtrement pour la cōſeruation de leurs biens. Or eſt-il en ce temps vray ſemblable, que pluſieurs aultres compagnies ont eſté compoſées de gens ainſi riches & puiſſans.
            Ce m'eſt vn grand deſplaiſir d'auoir occaſion de vous eſcrire d'vn tel ſtile, mais c'eſt pour

vous repreſenter au vif combien vous auez eſté juſques icy trompé par les aduertiſſemens de pluſieurs, leſquels n'auoient conoiſſance ny preuue ſuffiſante de la verité. Et moy-meſme ie conleſſe auoir eſté abuzé en quelques choſes, & notamment en ce que ie m'eſtois imaginé, que touteſtois & quantes qu'il ſe verroit quelques forces eſtrangeres preſtes de prendre terre en quelque part que ce fuſt de ce Roiaume: il ne ſe trouueroit qu'vn bien petit nombre d'hommes reſolus pour y reſiſter & pour la defence de la Roine, & iceux encores mal-habiles, peu exercez, rudes & ignorans en toutes les actions & fatigues de la guerre, & ſans eſtre ſulfiſamment equippez & armez.
            Ie me fantaſtiquois auſſi que nous auiōs vn Erreur des Catholicques fugitifz au nombre de leurs partizans en Angleterre. grand nombre de nobles & gentilz-hommes de noſtre Religiō en ce Roiaume, comme vous ſçauez que nous en faiſions eſtat lors qu'eſtiez en Angleterre, & combien que pluſieurs depuis ce temps-là ſont decedez, & qu à preſent nous n'en auons pas tant de dixaines, qu'alors nous en comptions de centaines: neantmoins nous penſions qu'il s'en trouueroit d'vn braue coutage & reſolution leſquels pour la cauſe Romaine, ſurprendroiēt à l'improuiſte les maiſons, familles & forces des hereticques & aduerſaires. Mais maintenant, telle eſt noſtre miſere qu'il a pleu à Dieu (ſelon que i'eſtime) pour nos pechez, ou pour confondre noſtre orgueil & preſumption

de nos forces, de mettre icy és coeurs de tous vne meſme penſée & courage, pour s'oppoſer à ceſte inuaſion pretendue, voire auſſi bien en ceux que nous tenons pour Catholiques, comme des hereticques: Tellemēt qu'il a eſté notoire qu'en toute ceſte ardeur de pouruoiance d'armes, de contribution d'argent, & toutes actions de la guerre, on n'a peu apperceuoir aucune differēce entre les Catholiques & ceux que nous nommons heretiques. Mais ſur tout au faict de la Conſentement & concurrence des Papiſtes & des Proteſtans pour reſiſter à 
                     〈◊〉
                   conqueſte. reſiſtance à la conqueſte & meſme à la defence de la perſonne de la Roine, on a veu par 
                  •
               out vne telle ſympathie, concurrēce & conſentement de toutes ſortes de perſonnes ſans reſpect de Religion, que chacun s'eſt monſtré preſt de combatre tous eſtrangers, comme s'ilz n'euſſent eſté qu'vn coeur & vn homme. Et cōbien que quelque peu des principaux gētilz-hōmes, deſquels vous auez eu iuſques icy les noms és rolles des Catholiques qui vous ont eſté fournis, ayent eſté enuo
                  •
               ez en l'iſle d'Ely, & reſtrainctz de leur liberté premiere ſur le bruict de ces armées, & pendant l'attente de ceſte pretendue inuaſion: Il appert touteſfois que ceſte reſtriction n'a poinct eſté pour doubte qu'on euſt qu'ils ne vouluſſent ioindre leur puiſſance auec noſtre armée, mais ſeulement pour le faire conoiſtre à tous nos amis & compatriots, tant en Eſpaigne qu'en Flandres, voire ſur tout à vous meſmes (car ainſi m'a-il eſté rapporté) qui

eſtes tenu principal autheur & inſtigateur de toute ceſte entrepriſe: afin que toute eſperance fuſt oſtée à ces grandes armées, d'auoir aucune aide d'eux ou de leurs amis. Et de vray, ie voy bien maintenant qui que ce ſoit de nos amis, ou en Eſpagne, ou en Flandres, ou en quelque aultre part que ce ſoit, qui ait fait quelque eſtat ſemblable d'aucune aide contre la Roine ou contre ſon parti pardeca, qu'ilz ſe fuſſent trouucz trō
               pez ſi l'armée euſt faict effort d'y prendre terre. Car, i'ay entēdu moymeſme, que les principaux de ceux qui eſtoient retenus à Ely, ont faict offre Offre de 
                     〈◊〉
                   qu'on appelle Recuſans, d'e 
                     ••
                  
                  ploier leurs vies à reſiſter 
                     •
                   la conqueſt
                     •
                  . au conſeil ſoubz leurs lettres & ſings manuels, d'expoſer leurs vies pour la defence de la Roine, laquelle ilz reclament ſans, aucune difficulté pour leur Roine ſouueraine: & ce, contre toutes forces eſtrangeres, bien qu'elles fuſſent enuoyées du Pape, ou par ſon commādement. Et meſme pluſieurs d'entre eux ont offert en ceſte querelle de la conqueſte du Roiaume par les eſtrāgers, de ſe trouuer en perſonne aux premiers rangs auec leurs cōpatriots, contre toutes forces eſtrangeres. Et ſur cela meſme i'ay entendu d'vn amy ſecret que i'ay en Cour, qu'entre les Conſeillers on enclinoit vne fois à ceſte reſolutiō, de les remettre en leur premiere liberté: mais le feu de la guerre eſtāt allumé par la venue de l'armée du Roy à la Crongne, & par l'appreſt du Duc de Parme auec vne ſi grāde armée & amas de Nauires en Flādres qu'on attendoit iournellement

deuoir prēdre terre en Angleterre, voire à, Londres, attendu auſſi le general murmure du peuple contre tels Catholiques gens de quelque reputation. Cela fut cauſe de l'arreſt deſdictz gentilz-hommes à Ely, nonobſtāt l'offre de leur ſeruice à la Roine, & demeurent ainſi au Palais de l'Eueſque auec liberté de ſe pourmener au voiſinage àl'entour, & ſans auitre empriſonnement, que de defence de ſe departir pour aller en la ville ou par pais. Or ie tien neantmoins pour certain, qu'ilz perſiſtent conſtammēt en l'obeiſſance de l'Egliſe Romaine, pour laquelle touteſfois 
                  
                     〈…〉
                  
                ilz n'encourent aucun danger de leurs vies, mais ſeulement d'vne amende pour ne ſe vouloir trouuer aux Egliſes: comme ainſi ſoit que par la Loy, quelque partie de leur reuenu eſt cō
               fiſqué à la Roine, & le reſte laiſſé pour l'entretenement d'eux, de leurs femmes & enfans. Or pour m'eſtendre vn peu ſur ce propos qui ne ſera pas inutile Par ceſte procedeure, nos aduerſaires pretendent que ces gentilz-hommes & aultres leurs ſemblables ſont fauorablement traictez, n'eſtans point pourſuiuis à la mort à cauſe de leur Religion, comme il ſe pratiquoit du temps de la Roine Marie, & comme iournellement (ſelou leur dire) les Anglois qui arriuent en Eſpagne, ſeulement pour le traficq de la marchandiſe, y ſont treſrigourenſement & barbarement traictez. Or de ce poinct touteſſois & moy & d'aultres en communiquons priuément

auec ceux de nos aduerſaires, que nous ne penſons pas eſtre malicieuſemēt bandez à perſecuter à la mort pour le faict ſeul de la Religiō: Car, pour en parler en pure verité, & comme dict le prouerbe, pour ne mentir point, fuſt-ce du diable, en ce poinct grād nombre de nos aduerſaires ne ſont pas deſpourueus de charité. Nous Les Ieſuites no ſont executex pour la Religiō mais pour t
                     •
                  ahiſon. leur obiectōs les executiōs qui ſe font par tourmens & morts cruelles, tāt icy à l'entour de Lō
               dres, qu'aultres endroicts de ce Roiaume, de pluſieurs que nous canonizons cōme Martyrs, entant que par leur mort
                  •
               ilz rendent teſmoignage de leur obeiſſance au Pape & à l'Egliſe Catholique de Rome. A cela nos aduerſaires, qui mō
               ſtrentauoir quelque goutte de charité, nous reſpondent, que nulle execution (qu'ils ſachent) ne 
                  •
               'eſt faicte pour la Religion ou profeſſion d'icelle, mais pource qu'on a trouué ceux qui ont eſté executez, raudans ſecretement par tous les coings du Roiaume en habit deſguiſe (ſelon que les aduerſaires en parlent par moquerie) comme ruffiens, auec des plumes & habillemēs de couleur à la facon des courtizans, emploians toures ſortes d'artifices pour inciter ceux du peuple, aūſquels ilz ozent s'adreſſer, non ſeulement à ſe reconcilier au Pape & à l'Egliſe Romaine, mais 
                  •
               uſſi de renoncer auec voeus & ſermens à l'obeiſſance de la Roine, & la deſauouer pour leur Souueraine, ſe tenans deſchargez du deuoir de 
                  •
               idelité, & d'eſtimer les magiſtrats qui ſot ſoubz

elle, illegitimes & auſquels en conſcience on ne doibt obeir, & beaucoup d'aultres pareilles choſes que ie tien neantmoins pour pures & vaines calomnies. Mais eux pretendent que toutes les enterprinſes de ces ſainctz Preſtres enuoyez auec commiſſion pour le ſalut des ames, ſont pures trahiſons & directes contre la Roine & l'eſtat de tout ce Roiaume: Car ceux qui defendent tels iugemens & executions, debatēt & maintiennent expreſſement, que tous tels Preſtres, Ieſuites, Seminaires & aultres perſuadans ainſi le peuple contre la perſonne de la Roine▪ les loix, le gouuernemēt & l'eſtat du Roiaume, & tous aultres qui ſe laiſſent emporter à leurs perſuaſions: ſont traiſtres manifeſtes, & diſent que 
                  •
               ou
                  •
               es les pourſuites & procés par les loix qui ſe font à l'encontre d'eux, en font foy. Et pour preuue de leurs argumens; les aduerſaires monſtrent quelquesfois les vraies copies des procés & iugemens, eſquels il n'eſt faict nulls mention qu'ilz ſoient chargez pour le faict de la Religion: mais bien qu'ils ont attenté de perſuader les ſubiects de la Roine, de quitter le deuoir de fidelité, & conſequēment d'eſtre rebelles à leur Roine & Dame ſoueraine. Voila cō
               ment ces gens en tout temps à leur aduantage maintiennēt leurs procedeures, a
                  •
               ee beaucou
                  •
                de ſemblables argumens contre les Preſtres & Ieſuites, leſquels ont enduré la mort comme iuſte & neceſſaire pour leur conſcience. O
                  •
               
               
pouuons-nous repliquer ſans peril & moy & quelques aultres (comme nous faiſons auec propos modeſtes) en quelques petites compagnies, & leur obiectons la confeſſion de la foy Catholique faicte par les patiens au lieu de leur ſupplice, & ce auec grande conſtance, que les aduerſaires ne peuuent pas denier: tellement qu'll apparoiſt qu'ils meurent pour la Religion. Mais à cela d'aultrepart on allegue & maintient contre nous, qu'ilz ne ſont ny accuſez, ny condamnez, ny executez pour le faict de la Religion, ou pource qu'ilz ſe ſont offerts à mourir pour leur dicte Religion, mais pour leurs praecedentes trahiſons & conſpirations contre la Roine & l'eſtat du Roiaume, neplus ne moins que de n'agueres Babington & tous ſes complices: Car ceuxlà Babingtō ſouff
                     •
                  it paur ſes trahiſons, & non pour la Religiō 
                  
                     •
                  ncores qu'il 
                     •
                  iſt profeſſion d'eſtre de la Religion Romaine. furent condamnez pour auoir attenté de ſuſciter la guerre en ce Roiaume & de meurtrir la perſonne de la Roine, pour
                  •
               y eſtablir la Roine d'Eſcoſſe. Toutes leſquelles choſes Babington & tous ſes complices confeſſerent volontairemēt. Or furent-ilz condamnez & executez ſeulemēt pour ces grandes trahiſons: Et toutesfois pluſieursd'entre eux eſtans au lieu de leur ſupplice, en meſme ſorte que ces Preſtres & Ieſuites, firēt confeſsion de leur foy Catholique, auec offre de mourir pour icellc. Si eſt-ce (diſent nos aduerſaires) qu'on ne pourroit pas affermer que Babington & ſes complices ayent eſté mis à mort pour la Religion, mais pour leurs trahiſons D'auantage

pour mieux donner plus de luſtre à ce Multitude de gentilz-hommes ſuſpectez d'eſtre Papiſtes ſans encourir danger de leurs vi
                     ••
                  . qu'ils maintiennent & à leurs argumens, (auſquels moy & nos bons fidelles & Catholiques freres ſommes bien empeſchez de reſpondre) on allegue qu'il y a grand nombre de gentilz-hommes & damoiſelles, voire aucuns de repuputation honorable, & aultres de qualité mediocre, tant aupres de la Cour comme au loing, leſquels ſont manifeſtement cogneus eſtre de contraire Religion à celle qui eſt permiſe par les loix du Roiaume: Et toutesfois ils n'ont eſté pourſuiuis par aucune formalité de loy auec le danger de leurs vies, ny mis à la torture ny enpriſonnez pour leurs opinions au faict de la Religion, pour les amener en quelque danger. Seulement quand il ſe preſente contre eux des compleintes des paroiſſes où ilz demeurent, pour ne s'eſtre iamais trouuez aux Egliſes par Peſpace de certains mois, ou d'vne année toute entiere: lors eſtans accuſez, & puis appellez pour reſpondre ſur cela, s'ilz ne peuuent faire paroir de quelque excuſe legitime, ſelon la prouiſion des loix: lors ilz ſont condamnez en quelque amende pecuniaire à prendre ſur leurs biens & terres, s'ilz en ont, ſans qu'il s'en enſuiue aultre punition, & qu'il ſe face aucune inquiſition ou examen de leur foy. Mais (diſent ces defendeurs des loix) s'ilz ſe monſtrent ouuertement ou de parole, ou de faict ſoubſtraictz de leur fidelité & obeiſſance enuers la Roine, & qu'ils

veillent perſiſter en ceſte deſloiaulté, alors ſontilz chargéz & punis de ces crimes, ſelon la teneur & prouiſion des loix.
            Or ne fai-ie point mention de ces argumēs, pour les vouloir approuuer quant à moy: mais, pour vray, ſi en ſuis-ie eſmeu auec aultres ſages perſonnages, pour eſtimer en effect, que la temerité de pluſieurs qui ſe coulent ſecretement en ce Roiaume, ſe diſans eſtre Preſtres, mais Pluſieurs Preſtres enuovez en Angleterre eunes, indiſcrets & de mauuaiſe vie. pour la pluſpart, ieunes, indoctes & legers, a fait grād' breche à la bōté de noſtre cauſe commune. Que ſi eux & leurs ſemblables euſſent paiſiblement & ſecretement donné iuſtruction au peuple, eſtans plus circumſpects en leur vie & comportemens, beaucoup plus grand nombre de perſōnes euſſent peu eſtre perſuadées en leur conſciences de ſe ioindre auec nous en la profeſſion de noſtre Religion. Dequoy ie ſuis tāt plus hardi de vous eſcrire, Monſeigneur, à ce que vous puiſſiez conferer auec ceux de noſtre Nation, leſquels ont communication auec vous, & eux auſſi puiſſent traicter auec les peres Ieſuites, qu'on face choix plus ſoigneuſemēt de nos Anglois qui pourroient eſtre enuoiez cy apres en Angleterre, ſans y aduancer le premier ieune homme qui ſe rencontrera auec plus de prouiſion de hardieſſe, que de la doctrine & moderation requiſes en vne telle charge.
            Au reſte, en la premiere partie de mon diſcours, touchant ceſte concurrence vniuerſelle

de tous les hommes de valeur, de force & de La grande force de l'armée Angloiſe pa
                     •
                   les nauires des villes maritime
                     •
                  , leſquelles ont ſerui 
                     •
                  a
                     •
                  s ſolde. biens en tout le corps de ce Roiaume, pour le ſeruice & defence de la Roine & de ceſt eſtat: i'ay oublié de vous deſcrire le grand nombre de nauires des ſubiectz de ce Roiaume, tant de Lō
                  dres, que des aultres cités & ports de mer, leſquels ayans armé ceſte a
                  ••
               née, ont eſté baſtans d'eux meſmes pour mettre ſus vne iuſte armée de mer, fournie pour certains mois aux propres couſtz & deſpens des bourgeois, d'hommes, victuailles & munitiōs, & leſquels ſe ſont ioinctz auec l'armée de la Roine tout ceſt eſté dernier: choſe qui n'a oncques eſté ouïc par cy deuāt, ſinon qu'autrefois telles nauires eſtoient touſiours prinſes à gage ou ſolde, & munitionnées par les Rois de ce Roiaume. Par où il appert, à mon grand regret & de pluſieurs aultres, combien par deſſus l'ordinaire eſt vehemente l'affection & deuotion des villes & ports de mer: et telle, qu'ils ſe ſont bien monſtrez pardecà diſpoſez à combattre, comme ſi c'euſt eſté pro aris & focis.
            
            Quāt eſt du nombre & de la force des vaiſſeaux de la Roine, ie ne fay doubte que parcydeuant vous n'en aiez eſté ſuffiſamment informé: touteffois ie n'eſtime hors de propos de vous faire vn fidele rapport, ſelō qu'au plus pres i'en ay peu eſtre informé, de leur eſtat en ce dernier eſté. Car pour certain i'ay eſté grandement faſché de veoir combiē vous & aultres auez eſté

abuzez en cela: et non ſeulement en ce poinct touchant les nauires de la Roine, mais auſſi de n'agueres en quelques aultres choſes deſquelles en partie, és communs propos de pluſieurs, l'inuention & publication vous eſt treſ-malicieuſement imputée. Sur quoy ie vous veux bien faire vne petite digreſſion, pour retourner puisapres à l'eſtat de l'armée de la Roine. C'eſt que Deux notan
                     •••
                   menſonges imprimez à Paris, & imputez à Dom Bernardin de Mendoze. pareillement ceſt eſté dernier on Imprima à Paris par voſtre moyē (ainſi qu'on diſoit) vne fauſſeté notable, laquelle i'ay veuë & leuë, aſçauoir que le Roy d'Eſcoſſe auoit aſſiegé & prins Barvvik par aſſault, lequel à voſtre dire il poſſede paiſiblemēt. En quoy il n'y auoit rien de verité, ny meſme occaſion de l'imaginer, encores que pour ma part ie l'euſſe bien deſiré, non pour aucune mienne bien-vueillance enuers ce Roy-là, mais pour veoir ceſte Roine en trouble: Car pour certain il n'y a rien de bien à eſperer pour nous de la part du Roy d'Eſcoſſe, quelque choſe que les Eueſques Eſcoſſois qui ſont en France ayent cherché de vous perſuader du contraire, veu qu'il eſt tellement enraciné en ceſte Religiō Caluiniſte, qu'il ne reſte aucune eſperance de le ramener au giron de l'Egliſe Romaine: et ie penſe que vous en eſtes deuëment informé tout de meſme, comme auſſi il l'a bien fait paroir par ſa pourſuite violente contre quelques Catholiques, & contre tous ceux qui fauorizent l'Eſpagnol. Il s'imprima auſſi n'a pas long temps à

               Paris vn aultre grād menſonge, & ce (au dire de vos ennemis) à voſtre pourſuite, aſcauoir, qu'au mois de Iuillet dernier, quand les armées d'Eſpagne & d'Angleterre ſe rencontrerent & combatirent entre la France & l'Angleterre, lors les Eſpagnols remporterēt vne grande victoire, en laquelle My Lord Admiral d'Angleterre, auec ſeze des grās nauires de la Roine, auroiēt eſté enfoncez au profōd de la mer, & que le reſte auoit eſté mis en fuite auec le Vice-admiral Francoys Drak. De ces deux notables menſonges que les aduerſaires intitulēt de Dom Bernardin de Mendoze ſplendida mendacia, beaucoup de ceux qui vous honorent, ont eſté griefuement outrez, que vous aiez ſi ſoudainement donné credit à vn tel rapport, pour le publier, comme vos enemis diſent que vous auez faict. De moy, pour voſtre honneur, autant qu'il m'a eſté poſſible i'ay faict courir le bruit que ces choſes & ſemblables eſtoient procedées de la legereté des François, entre leſquels vous eſtes: leſquels, en ces temps confus ſement plus liberalement des menſonges, que des veritez: et non pas de vous, duquel i'eſtime tant l'honneur & la ſageſſe, qu'elle ne ſo vouldroit diffamer de telles fauſſetes & menſonges: conſideré que touſiours vn bien peu de tēps deſcouure la verité de la choſe laquelle eſtoit obſcurcie de menſonge, auec diſcredit & infamie de celuy qui en eſt l'autheur. Si eſt-ce qu'encores s'eſt-il ſemé vn proposcomme eſtāt

parti de vous en France, & lequel a cauſé contre vous vn grand meſcontētement en Eſcoſſe, c'eſt que vous auriez dict ouuertement en grande compagnie & comme en brauant, que le ieuue Roy d'Eſcoſſe, que vous appellez en voſtre langage vn garçon, auoit trompé le Roy voſtre maiſtre: mais que ſi l'Armée du Roy proſperoit cōtre l'Angleterre, le Roy d'Eſcoſſe en perdroit ſa Couronne. Et de cecy, le Roy d'Eſcoſſe en a eu aduertiſſemēt de France, & a vſé de tels termes contre vous, que pour rien ie ne vouldrois en faire le rapport moy-meſme. Mais pour laiſſer ceſte digreſſion & retourner à vous L'eſtat de l'a
                     •
                  
                  mée de m
                     ••
                   d'Angleterr
                     •
                   ceſt eſté dernier. repreſenter naifuement l'eſtat de l'armée nauale de la Roine tel qu'il a eſté: elle ſe miſt ſus au cō
               mencement de l'année quand on ſema le bruit de l'appreſt de l'armée du Roy en Liſbonne, & de l'armée deterre ſur les coſtes de Flandres auec l'equippage de mer: & fut diuiſée en trois flottes, la plus grande, ſoubz la charge De 
               Le Seigneur Haward Admiral. 
               My Lord Charles Havvard grand Admiral d'Angleterre, duquel le pere, l'aieul, les oncles & grans oncles & aultres de ſa maiſon iſſus de la noble maiſon des Ducs de Norfolk, ont auſſi eſté grans Admiraux deuant luy, dequoy la 
                  •
               rance & l'Eſcoſſe ont faict preuue ſuffi ſante: l'aultre partie eſtoit ordonnee pour demeurer Le Seigneur Hēry Seymour. auec le My Lord Henry Seymour, ſecond filz du Duc de Sommerſet, lequel fut Protecteur du Roiaume au temps du Roy Edovvard, & frere

du Comte de Hart ford qui eſt à preſent. Et ces deux bandes firent ſeiour pour vn temps au deſtroict de la mer d'entre Angleterre & F
                  •
               ādres, ſoubz la charge dudict My Lord Admiral, pour conſiderer les actions du Duc de Parme. Vne troiſieſme flotte eſtoit armée au Ponent d'Angletterre, qui regarde l'Eſpagne, ſoubz la conduicte du Seigneur Francois Drak, homme qui Le Sire Francois Drak. n'eſt que trop cogneu & de nom & de renommée à toute l'
                  •
               ſpagne, et aux Indes du Roy, mais de grāde reputation en Angleterre: & icelle cō
               poſée en partie de quelques vnes des nauires de la Roine, en partie des nauires des ports qui ſont vers l'Occident. Mais apres l'aduertiſſemēt certain que la grāde armée d'Eſpagne eſtoit preſte à ſortir de Liſbone, & que la renommée vola par toute la Chreſtiente qu'elle eſtoit inuincible, comme auſſi cela fut publié par liures Imprimez: la Roine & tout ſon conſeil furent, i
                  •
                m'en aſſeure, quelque bonne mine qu'ils fiſſent, en perplexité non petite, attendans pour certain vn dangereux combat ſur la mer, & apres cela vne deſcente & inuaſion par la terre. Sur cela le My Lord Admiral fut commandé de faire voile à l'Oueſt d'Angleterre vers l'Eſpagne auec les plus grans nauires, pour ſe ioindre auec Drak, lequel il fit Vice-admiral, & ſeiourner en la mer qui eſt entre la France & l'Angleterre, pour empeſcher l'entrée à l'armée d'Eſpagne. Lors auſſi vint auec le My Lord Admiral le

               My Lord Thomas Havvard ſecond filz du dernier Duc de Norfolk, & le My Lord Sheffeld 
               Le Seigneur Thomas Haward. filz de la ſoeur de l'Admiral, femme de l'Ambaſſadeur pour la Roine en France, auec grand Le Seigneur Sheffild. nombre de riches & puiſſans Cheualiers Pour lors le My Lord Henry Seymour, ſut laiſſé auec Le Seigneur Hēry Seymou
                     •
                  . bon nombre de nauires au deſtroict de la mer ſur les coſtes de Flandres, pour prēdre garde au Duc de Parme.
            Or copendant que ces deux armées furent ainſi diuiſées, ie vous confeſſe que moy & aultres de noſtre parti, ſecretement faiſions du tout noſtre compte, que nul de tous les nauires Anglois n'ozeroit attendre le regard de l'armée d'Eſpagne, ou que ſ'ils attendoiēt quelque combat, ilz ſeroiēt tous enfoncez des la premiere rē
               contre. Car nous auions conceu vne opinion ſi conſtante par le rapport de tout le monde de la grandeur & multitude des nauires, & l'armée d'Eſpagne, eſtant le choix des vaiſſeaux de toutes les Seigneuries du Roy, eſtoit ſi exceſſiuement monſtrueuſe par deſſus toutes les armées de mer qui iamais ont eſté veues en toute la Chreſtienté, fans en excepter l'Armade de Lepante: qu'à noſtre iugement nulle puiſſance ne pourroit ſubſiſter deuant elle. Mais vn fort peu de temps, voire le ſeul premier iour, deſcouurit manifeſtement au grand deſhonneur de l'Eſpagne, combien lourdement en cecy nous nous 
                  ••
               tions abuzez: Car l'armée Catholique eſtant

arriuée és coſtes d'Angleterre, laquelle de vray les Anglois recognoiſſent leur auoir ſemblé beaucoup plus grande qu'ils n'eſperoient, & aduoüent qu'ils furent eſtonnez au ſeul regard d'icelle: Neantmoins le My-Lord Admiral & Drak, ayans ſeulement cinquante nauires Angloiſes Le combat de l'Armée An
                  
                     •
                  loiſe, auec l'Eſpagnole. hors du haure de Plemouth, dans lequel le reſte eſtoit demeuré, ſans attendre le reſte de l'armée qui eſtoit à Plemouth pour faire vn nouueau rauitaillement, ilz offrirent incontinent le combat, & pourſuiuirent furieuſement toute l'armée d'Eſpagne compoſéed'euiron 160. vaiſſeaux, tellement qu'eſtant viuement aſſaillie tout vn iour par le continuel tonnerre des cannonades Angloiſes, elle s'enfuit ſans iamais faire teſte. Apres cela, l'armée d'Angleterre s'eſtant accreuë iuſques au nombre de cent veſſeaux grans & petits, renouuella le combat auec vne terrible tempeſte de Canōs, tout ce iour-là, gaignant touſiours le vent ſur l'armée Eſpagnolle. Ce me ſeroit choſe trop ſafcheuſe de reciter les particularitez, leſquelles les Angloisiont amplemēt deſcrites à leur grande louange: mais (pour en parler en vn mot) par l'eſpace de neuf iours entiers, ilz les forcerent continuellement & les forcerent de fuir, les briſerent, enfoncerent & prindrent en trois iours de combat pluſieurs des plus grans vaiſſeaux, deſquels, & ſpecialemēt du grād & principal nauire d'Andelouzie, & de Lamirande de Guipouſ
                     •
                  que, & pour le troiſieſme

de la principale Galeaſſe de Naples, grand nombre de priſonniers furent amenez à Londres & aultres ports de ce Roiaume: oultre beaucoup plus grand nombre de tuez & noiez, au grand deſhonneur de toute l'Eſpagne. Or entre ces priſonniers il y auoit grand nombre de Capitaines tant de mer que de terre: & (ce qui fletriſt l'honneur d'Eſpagne, & me naure le coeur de veoir l'inſtabilité de la fortune) nos ennemis ſe vantēt, qu'en tous ces combats par tant de iours diuers, les Eſpagnols n'ont iamais prins, ny enfoncé aucun nauire, ny baſteau, non pas meſme rompu aucun maſt, ou prins vn ſeul homme priſonnier. Choſe pour certain du tout eſmerueillable Les priſonniere Eſpagnols diſent, que Chriſt en ceſt Eſté, s'eſt monſtré Lutherien en toutle voiage de l'armée Eſpagnole. aux Eſpagnols priſonniers, leſquels ſe deſpitent ſut cela, tellement qu'aucuns, tout angoiſſez qu'ilz ſont en leur eſprit, ne laiſſent pas de dire qu'en tous ces combats, Ieſus Chriſt s'eſt monſtré Lutherien luy-meſme Et combien que tels propos ſoient indiſcrets, & qu'on n'en doiue faire eſtat, ſi eſt-il pour certain treſmanifeſte, qu'en tout ce voiage depuis que l'a
                  •
               mée ſortit de Lisbonne iuſques à ceſte heure, Dieu n'a pas mō
               ſtrévn ſeul iour ſa faueur aux noſtres, comme il a faict continuellement à ces Lutheriens. Ce qui peult eſtre aduenu pour noſtre bien, afin de nous cotriger 
                  •
               omme aians mis entierement noſtre confiance 
                  •
               s forces humaines: & à la confuſion cy apres des Lutheriens, en les enflant (comme 
                  〈◊〉
                e
                  •
               nemis) de proſperité, pour

vn temps, laquelle ſoit puis apres cauſe de leur ruine. Au reſte, entre aultres choſes qui ſe diuulguēt au deſhonneur du Duc de Medine (lequel on dict auoir prins ſa place de grande hardieſſe au fonds de ſon nauire pour plus grāde ſeureté) & au grand diffame des Eſpagnols de commandement, qui eſtoient en ceſte arméc: on tient pour certain qu'ilz ne voulurent iamais tourner ny arreſter leurs nauires pour la defence de leurs propres vaiſſeaux, leſquels eſtoient contrainctz de retarder & demeurer derriere, ains ſouffrirent que pluſieu
                  •
               s periſſent deuant eux. De cela portent bon teſmoignage les trois grans vaiſſeaux, l'vn auquel fut prins Dom Pedro 
               Dom Pedro de Valdez Capitaine general de l'Armade d'Andelouzie. de Valdez, l'aultre le Galion de Guipouſque, lequel perit par le feu, & ceſte Galeaſſe celebre, en laquelle Hugues de Moncada fut tué. Et de ceſte Hugo de Moncada general des Galoaſſes de Naples. nonchalāce du Duc de Medine, les priſonniers Eſpagnols en parlent fort deſauentageuſement. Il ſe dict le ſemblable en Zelande par les Eſpagnols qui ſont là, & qui furent ſauuez auec Dom Diego Pimentelli, encores que le Galion auquel il eſtoit, batu des Canonnades Angloiſes ſans aucun ſecours des nauires d'Eſpagne, perit la en abbordant à Fleſinghe: comme ſemblablemen
                  •
                vn aultre perit deuant Oſtende par faulte de ſecours. Or vous faiſant ce diſc
                  ••
               rs, ie doy bien penſer que vous eſtes oultré de douleur en voſtre eſprit, ou pluſtoſt de cholere contre moy d'vne ſi longue narration de choſes ſi mal) plaiſantes,

encores qu elles ne ſoiēt que trop vraies. Et pourtāt auſſi ie m'imagine que vous pouuez eſtre deſireux d'entendre pour voſtre plus grand contentement, quelle opinion nous reſte par decà, nous trouuans ainſi fruſtrez de noſtre tant eſperée deliurance, par le mauuais ſuccés de ceſte grande enterprinſe: aſcauoir ſi nous deuons Con
                     •
                  idera
                     ••
                  o
                     •
                   de ce qui ſe pou
                     ••
                  oit ſair
                     •
                   l'
                     •
                  nnèe pr
                     •
                  
                  chaine, pou
                     •
                   reme
                     •
                  tre ſus l'enterprinſ
                     •
                  . nous reconforter nous-meſmes par quelque diſcours vray ſemblable, que ce deſſeing ſe puiſſe renouër ceſte année prochaine, pour le recouurement de noſtre eſperance perdue en ceſte année, tāt fameuſe & celebre par le nombre de 88. & verifiée eſtre telle par la grand' perte de tous les Catholiques. Sur quoy ie trouue pour certain ayant ſecretement conferé de n'agueres auec pluſieurs de ceſt infortuné accident, que de long temps nous ne pouuons eſperer probablement aucun bon ſuccés. Et ſi en cela il y a quelque choſe à eſperer, certainement les forces de mer du Roy Catholique, de toute neceſſité doiuent eſtre beaucoup plus grandes, & m
                  •
               cux gouernées qu'elles n'ont eſté ceſte année; car voicy que nous conſiderons. Ceſte enterprinſe d'inuaſion & conqueſte eſtoit principalement fondée ſur certaines opinions probables de mauuais eſtat de ce Roiaume. Premierement de la folbleſſe des nauires Angloiſes, car tels eſtoient les aduis, leſquels (comme vous ſcauez) par diuerſes Les 3. eſp
                     ••
                  ances conceu
                     •
                  s contre l'Angle
                  
                     •
                  erie, à preſent 
                     •
                  ruſtratoire
                     •
                  . voies l'année paſſée on vous donnoit d'icy: & 
                  •
               el auſſi eſtoit le iugement de pluſieurs pardeca.

En quoy nous voyons par le ſeruice qu'ont rendu ces nauires toutes ces années, que nous auons faict vn erreur notable. Le ſecond fondement eſtoit d'vn meſcontentement ſuppoſé de grand nombre de peuple, le rendant mal affectionne au ſeruice de la Roine & de ſon gouuernement à l'encontre de ſes ennemis. Finalement 
                  
                     〈◊〉
                  . & principalement, d'vn grād & fort parti, lequel s'y trouueroit preſt en faueur de la Religion Catholique, & lequel prendroit les armes contre la Roine à la premiere veuë de l'armée Catholique és coſtes d'Angleterre. De toutes leſquelles opinions, comme eſtans bien imprimées & reſolues és eſprits des gens de bien, nous ſcauons qu'il n'y a homme au monde qui en ait donné au Roy vne aſſeurance plus ferme que vous. Ce qui me met en crainte, toutes choſes aians ſi mal ſuccedé, que n'encouriez le danger de ſon indignation, encores qu'en cela ie ne fay doubte de voſtre bonne intention. Or cōme ces trois opinions nous ont manqué ceſte année, ainſi vous en pouuez-vous tenir certain pour l'aduenir. Ie ſcay bien qu'aucuns des noſtres qui ſont delà la mer, peuuent perſiſter en leurs opinions contre l'experience qu'on en a veuë de n'agueres, & y a bien apparence qu'ils y ſont cōme forcez pour ſe maintenir en credit, & continuer èn l'appoinctement qui leur eſt donné du Pape & du Roy, n'aians aucun aultre moien de ſe preſeruer, ou de ieuſner, ou de mendier:

toutesfois pour ce que ie ne vouldrois point permettre à mon eſcient que vous fuſſiez beflé par eux, qui n'ont pas eſté preſens en ce Roiaume pour veoir par effect la refutation de leurs imaginations, comme moy & quelques aultres: ie vous veux deduire vn grand nombre d'argumens manifeſtes, bien que i'en ſois nauré iuſques au coeur, par leſquels ſelon voſtre ſageſſe (pourueu que vous ne l'a ſouffriez point aueugler par les aultres) vous pourrez certainement recueillir quant à ces opinions d'intelligence & d'aſſiſtance en ce païs, que nous en aurons des preuues contraires auſſi fortes ceſte année prochaine, voire en quelque eſgard plus fortes, qu
                  •
               elles n'ont eſté ceſte année, ſi on veult biē calculer toutes choſes. Car l'armée de mer d Angleterre a faict preuue ceſte a
                  •
               née à la veuë de tout le monde, de ſa force & puiſſance en ces mers de decà, & qu'elle eſt ſuffiſante de faire teſte en ſa facon de combatre, à vn nombre plus grand au double de Galions, Caraques, Galeaſſes & Galeres. Or eſt-il certain que leur nombre s'accroiſtra pardecà beaucoup d'auantage pour ceſte année prochaine: Car ie ſcay qu'en ces iours derniers on a deſia faict marché, fourni argent & L'armée de mer d'Angleterre ſera plu
                     •
                   forte l'annee prochaine. depeſché tout expres en Eſtland, pour faire amas de toutes ſortes de prouiſions pour la mer.
            Et quant à l'accroiſſement d'vn nombre de bons nauires pour le ſeruice de la Roine, il y a deſia grād quantité de bois preſt, & ordre prins

pour en abatre d'auantage és mois de Nouembre & Decembre prochains, ſur les bords tant de la mer, que de la Tamiſe, pour baſtir vn certain nombre de nauires de guerre, pareil à ceux qu'on a veu ceſte année batre les grandes Armades & Chaſteaux d'Eſpagne & d'Italie. D'auantage on aura pour certain grand nombre de nauires, non ſeulement de Holande & Zelande, mais auſſi de Dannemark, & aultres endroicts de deuers l'Eſt, pour ioindre l'année prochaine auec l'armée Angloiſe, ce qu'on n'auoit point requis Offre des Holandois & Zelandois à la Roine, pour ſe ioindre a l'armée Angloiſe. l'année derniere: ſeulement certains Zelandois & Holandois Offrirent leur ſeruice ſelō qu'ils y eſtoiēt tenus, vers la fin de l'eſté apres le combat qui ſe fit pres de Calais, pour ſe ioindre auec quelques nauires Anglois au d'eſtroict de la mer, pour defendre l'iſſue du Prince de Parme hors des ports de Flandres. Pour lequel ſeruice, il y a à preſent quarāte ſix bōs nauires de guerte ſoubz la cōduicte du Vice-admiral Iuſtinian de Naſſau, homme qui ne s'accorde que trop bieu Iuſtinian de Naſſau Admiral de Holand
                     •
                   auec 46. nauire
                     •
                   de guerre ioinct auec l'armée Angloiſe conrre le Prince de Parme. auec la nation Angloiſe, & qui eſt ennemy iuré de tous les Eſpagnols & Catholiques: & tiēton pour certain, qu'il vient en mer oultre cela, quarante nauires de la Holande Septentrionale, pour le meſme effect: tellement qu'il eſt à preſumer que la force de ce Roiaume ſera grande au double ceſte année prochaine, plus qu'elle n'a eſté la dernicre.
            Voyons maintenant la ſeconde branche de

noſtre eſperāce produicte de l'opinion conceuē du grand meſcontentement de pluſieurs perſonnes contre la Roine. Or le contraire s'eſt Argumens pour prouuer qu'il n'y a nul meſcontentement du peuple enuers la Roine. clairement verifié ceſte année, tant par ſes actiōs propres à ſe maintenir en la beneuolēce de ſon peuple, que parvne deuotion generale & affectiōnée de tous eſtats, nobles ou inferieurs, riches ou poures enuers elle: voire ſi grande, que i'eſtime qu'il n'y a iamais eu Prince Chreſtien qui ait eu plus de matiere de reiouiſſance & confiance en ſon peuple (choſe, à mo
                  •
                iugemēt, qui pourroit bien engendrer quelque racine d'orgueil en ſon coeur.) Elle d'aultrepart pour recō
               penſe d'vn tel deuoir, s'eſt monſtrée en toutes ſes actions, voire lors que les dangers menacoient de plus pres, ſi ſoigneuſement attentiue au bien de ſon peuple & à la conſeruation de ſon eſtat, ſans aucun eſgard ſpecial ny pouruoiance particuliere pour ſa perſonne, qu'aucun aultre Prince ne pourroit iamais faire d'auantage. Premierement, Lapouruoiance de la Roine, pour fortifier ſon Roiaume. pour faire entendre à ſon peuple quel ſoing elle auoit de fortifier ſon Roiaume contrctoute inuaſion, elle a mis treſ-ſoigneſement ordre par commandemens reiterez, que tout ſon Roiaume fuſt en armes, s'en attribuant la cognoiſſance à elle meſme par les certificats qui luy en ſeroient enuoyez de mois en mois, par ceux qui eſtoient ſes Lieutenans en chaque Bailliage de ſon Roiaume. Elle fiſt enuoier par toutes les prouinces, armes, poudres & aultres munitiōs,

auec reglement pour tous les quartiers maritimes, là auſſi elle fit dreſſer des armées pour defendre toutes les aduenues de la mer. Et, comme il m'a eſte rapporté par quelques vngs qui ſcauent le ſecret de la Cour, elle preſſoit importunément ſon Conſeil de ne laiſſer paſſer vn ſeul iour ſans s'emploier à auancer ces affaires. Ceneantmoins elle fiſt continuer le traicté de la paix és pais bas par ſes deputez, laquelle ſans doubte elle deſiroit bien, autāt qu'elle l'euſt peu obtenir auec certaines cōditions. Ainſi pour vn plein contentement de ſon peuple, elle deſiroit & entretenoit le pourparler de paix, ſans negliger cependant de fortifier ſon eſtat, ſi tant eſto it que paix ne peuſt eſtre obtenue. Mais en fin voiant ſes demandes entierement refuzées (nouuelle fort agreable à nous aultres Catholiques) & entendant certainement que l'armée du Duc de Parme deuoit paſſer pour du tout deſtruire la Cité de Londres: elle reuoqua ſes deputez, approcha en perſonne de Londres, & ſe vint loger cōme aux fauxbourgs, choſe qui reſiouit & aſſeura grandement toute la ville, laquelle faiſoit monſtre ordinairement d'entre les habitans de dix mille hommes armez & exercez. Et en oultre, tenoit preſtz trente mille hommes de combat. Elle fiſt auſſi dreſſer & camper ſon armée vers la mer fur la Tamiſe, huict ou dix lieues au deſſoubz de la Cité de Londres, tēdant à la mer, là où l'armée eſtant arriuée, elle ne peut eſtre

empeſchée par aucun conſeil, que pour accourager ſon peuple, elle ne fiſt reſolutiō de monſtrer qu'elle logeoit en vn corps de femme, vne ame genereuſe & vn coeur du tout magnanime. Eſle vint donc en ſon armée, en laquelle cōmandoit le Comte de Leyceſter, pour lors cāpée entre la Cité de Londres & l'ennemy, & paſſa diuerſes La Roine en ſon armée, au plus grand dā
                  ger de la deſcente des ennemis. fois tout au trauers: elle print ſon logis tout au pres, elle y retourna derechef & diſna en l'armée, elle fiſt venë premieremēt de toutes les bā
               des ſelon qu'elles eſtoiēt diſtribuées par prouinces, chacune en leurs quartiers & cāps particuliers, & les reuiſita de place en place: puis eſtàns rāgez en bataillons, cōme preſtz à cōbatre, elle les circuit tout à l'entour & les cōſidera curieuſemēt, n'eſtāt accōpagnée que du general de l'armée & de trois ou quatre aultres qui prinſſent garde à elle: Encores pour repreſenter ſon eſtat, ie cōſideray biē que l'eſpée eſtoit portée deuant elle, parle Cōte d'Ormond. Là elle fut ſaluée generalemēt Notable applaudiſſement du peuple pour la preſence de l'armée en ſon camp. d'acclamatiōs, d'harquebouzades, de toutes ſortes de teſmoignages d'amour, d'obeiſſance, de promptitude, de volonté de combatre pour elle: ſpectacle rare en vn cāp ou armée, attendu ſon ſexe: mais le tout tendant à ceſte fin, de monſtrer vne merueilleuſe concorde & mutuel amour entre la Roine & ſes ſubiectz, & la reuerēce & obeiſſance des ſubiects enuers leur Princeſſe ſouueraine: pour leſquels deuoirs elle le
                  •
                ſceut bien careſſer de remerciemens & paroles

hōneſtes, d'vne facon entierement Roialle. Or pourrois ie bien amplifier ceſte deſcription de beaucoup plus de particularités que i'ay veuës moi-meſme: car ie me trouuay là auec pluſieurs aultres, là où me promenāt tout le iour de place en place, ie n'ouy iamais dire vn ſeul mot d'elle, ſinō en louāt la dignité de ſa perſonne & ſon cō
               portemēt Roial, & en priāt Dieu pour ſa vie & cōſeruatiō, auec execratiō de ſes ennemis & des traiſtres & de tous Papiſtes, chacū monſtrāt vn ſingulier deſir de hazarder ſa vie pour ſa deſēce.
            Et oultre telles acclamatiōs generales, toute Le chant des Pſeaumes en l'armée Angloiſe au camp. l'armée en chaque quartier, chātoit, elle l'oiant, à certain tēps fort deuotemēt & melodieuſ
                  •
               ment pluſieurs Pſeaumes, accōmodez en telle forme de prieres à la louange de Dieu tout-puiſſant, que cela n'euſt peu en facon quelcōque deſplaire à aucun: choſe qu'elle priſoit grandement, ſe cō
               ioignant auec eux & rendāt graces à Dieu auec paroles ſerieuſes & graues. Ce que ie vous eſcry, vous le pounez biē tenir pour tout certain, ie ne le fay pas pour plaiſir que i'y prenne: mais afin que par ces argumens, il vous conſte que la Roine ne donne aucune occaſion à ſon peuple, & que le peuple ne monſtre aucun ſigne de meſcontentemēt en ce qui luy eſt commandé pour le ſeruice de la Roine, comme on s'eſtoit par cy deuant imaginé.
            Elle auoit auſſi preparé vne armée d'enuiron 40000. hōmes de pied, & 6000. de cheual des

prouinces qui ſont au coeur du Roiaume, pour ſe tenir pres de ſa perſōne, ſans deſarmer les païs maritimes. Le tout ſoubz la charge de My Lord Hunſdon, Seigneur Chāberlā & Lieutenāt pour ſa Maieſté, en ladicte armée. Tellement qu'au meſme tēps qu'elle eſtoit au camp, pluſieurs s'acheminoiēt vers elle de diuerſes prouinces: aucūs vindrēt iuſques aux fauxbourgs & villages prochains de Lōdres, leſquels, à cauſe de la moiſſon Aultre Armée preparée pour la Roine, oultre celle qui eſtoit oppoſee a l'ennemy pour luy defendre la deſcente. prochaine, furent commandez de retourner en leur païs, leſquels pour vne grande part (nonobſtant ce cōmandemēt) ne laiſſoient de s'auancer à leurs charges, pour veoir (cōme ilz diſoiēt) la perſonne de la Roine, & pour cōbatre ceux qui ſe vantoient de la conqueſte du Roiaume.
            Et quoy que la plus grand' part deſdicts ſoldats fuſt cōtraincte de s'en retourner, touteſfois les Capitaines conducteurs & les princi paux Cheualiers & Gentilz-hōmes vindrent iuſques en Cour offrir leur ſeruice, leſquels furēt careſſez auec beaucoup de remerciemēs, eſtans à preſent de retour pour la pluſpart, auec pleine reſolutiō & promeſſe d'entretenir de ſorte leurs bā
               des preſtes, qu'apres quelques heures d'aduertiſſement, ils les rameneront en bon equippage. Oultre les ſuſdicts argumens oppoſez à l'opinion du meſcon tētement du peuple, duquel on attendoit grand aduantage pour ceſte entreprinſe honorable, ie veux bien auſſi vous repreſentet certaines actions notables, faiſans prcuue en ce

meſme temps du contentement & promptitude de toute la Nobleſſe du Roiaume, laquelle n'eſtoit point contraincte de demeurer en ſon païs pour raiſon des charges & eſtats qu'ils fuſſent, comme ſont les gouuerneurs & Lieutenās leſquels y commandent pour le faict des armes. Carſi toſt qu'on entendit que la Roine eſtoit approchée de Londres, & que les armées s'aſſembloient pour ſe venir oppoſer de tous coſtés La puiſſant
                     •
                   Caualerie amenée par la nobleſſe, pour la defence de la perſonne de la Roine. à tous efforts des ennemis, & qu'on fut aduerti des coſtes de la mer que l'armée Eſpagnole eſtoit apparue: tous les grans Seigneurs du Roiaume, de l'Eſt à l'Oueſt, & du Nord au Su, (ceux-là ſeulement exceptez leſquels ayans le gouernement des prouinces, n'en pouuoient legitimement eſtre abſens, à cauſe de leurs charges, & quelque peu qui n'eurent moyen d'aſſembler des forces ſelon leur deſir) ſe rendirent incontinent pres de la Roine, amenans auec eux chacun ſelon leur degré (& y emploiās iuſqu'au bout leur puiſſance) des compagnies de gens de cheual, Lanciers, Cheuaux legers, Argoulets, leſquelles ilz logerent à l'entour de Londres, les entretenās à leurs charges tout ce temps, & iuſques à ce qu'on eut cognoiſſance certaine, que l'armée d
                  •
               Eſpagne eſtoit emportée par delà l'Eſcoſſe. Or pluſieurs de ces Seigneurs firent monſtre de leur Caualerie deuant la Roine, (voire au champ qui eſt deuant la porte de ſa maiſon) auec grande admiration des hommes

de iugement, à ce que i'ay entendu, tant pour le grand nombre qu'il y en auoit, que pour eſtre bien armez & montez: car n'eſtans point du nō
               bre de la Caualerie ordonnée en chacune prouince, ny rangez és compagnies, on n'euſt point penſé qu'en tout le Roiaume, il y euſt eu tant de cheuaux d'Eſpagne de telle valeur, excepté vers le Nord és limites d'Eſcoſſe, où les forces conſiſtent principalement en Caualerie.
            Le premier qui fit monſtre de ſa compagnie, La monſtre de la compagnie de Caualerie du My Lord de Montagu, fut la premiere. fut le noble, vertueux & honorable Vicomte de Montagu, lequel, quelque choſe qu'on iuge de luy pour la faict de la Religion, toutesfois on tient auoir touſiours declaré (comme encores à preſent il declare & proteſte ſolennellement, tant à la Roine qu'en toutes les aſſemblées publicques de la Cour quelque maladif & aagé qu'il ſoit,) qu'il eſt preſt, auec vne entiere reſolution, de viure, & de mourir pour la Roine & pour ſon païs, contre tous ceux qui le voudront enuahir, ſoit Pape, Roy, ou Potentat quel qu'il ſoit, & qu'en ceſte querelle il hazardera ſa vie, ſes enfans, ſes terres & tous ſes biens. Et pour faire preuue par effect de ſa parole, il ſe repreſenta perſonellemēt deuāt la Roine auec ſa cōpagnie de gens de cheual d'enuirō deux cens hommes, conduicte par ſes propres filz, & entre iceux vn ieune enfant, lequel eſtoit fort bien à cheual, heritier de ſa maiſon; comme eſtant filz aiſné & heritier de ſon filz. Choſe notable & louée de

pluſieurs, de veoir legrād pere, le pere & le petit filz tous enſēble à cheual deuāt leur Roine pour ſon ſeruice. De moy, ie prenois vn grād deſplaiſir de veoir le contentement qu'auoient nos aduerſaires en vn tel ſpectacle: mais pour voſtre regard, Monſeigneur, ie n'ay pas peu vous le taire, eſtimant que ce Seigneur vous eſt aſſés cogneu, comme aiant eſté emploié en Ambaſſade vers le Roy Catholique pluſieurs années, ſelon que i'ay entendu, de la part de la Roine, pour requerir confirmation des traictez d'amitié faictz au parauant entre leurs peres. Or ie ne doubte point qu'il n'y en ait par decà quelques aultres de meſme condition que ce Seigneur, de la faueur deſquels il ne fault pas faire eſtat, quand il ſera queſtion d'attenter quelque choſe contre la Roine ou d'enuahir ce Roiaume.
            Il y eut au meſme temps pluſieurs aultres qui Monſtre de la Caualerie de quelques Seigneurs. firent monſtre d'vn grand nombre de cheuaux de ſeruice: ce qui vous eſt vtile de ſcauoir, encores qu'il vous ſoit peu agreable, pour n'eſtre point abuzé par faulte de bien ſcauoir l'eſtat preſent de decà, afin que cy-apres vous puiſſiez mieux iuger ce qui eſt de faire, pour reparer la perte & le deſhonneur du paſſê. Alors donc le Comte de Lincolne & le My Lord de VVindſor, 
               Le Comte de Lincolne. Lord Windſor. (ioinctz auec eux quelques Cheualiers & gentilz-hommes) firent les monſtres de leurs compagnies, comme le My Lord de Montagu auoit faict: & apres eux, le My Lord Chancelier fiſt Le Seigneur Chancelier.
               
monſtre en ſa maiſon, d'vne braue trouppe de pluſieurs vaillans hōmes, tāt de pied, que de cheual. Puis vn iour ou deux apres, le Cōte de VVar 
               Le Comte d
                     •
                   Warwik. Lord Threſorier. Lord Compt
                     ••
                   Le Comte de Leyceſter Lord Riche. Le Sire Walt
                     ••
                   Mildmay. Sire Henry Cromwell. Sire Iean Pointes. 
               vvick, My Lord Burghley grād Threſorier d'Angleterre, My Lord Compton, & ſur le ſoir le Cōte de Leyceſter, auec le My Lord Riche (oultre pluſieurs Seigneurs du Roiaume) firent mōſtre chacun à part de leurs cōpagnies de cheual, au grand contentemēt de la Roine & de tout le peuple, lequel eſtoit là preſent par milliers. Deux iours apres, le Cōte d'Eſſex grād maiſtre de l'eſcurie de la Roine, auec aucuns des principaux gētilz-hō
               mes La grande cō
                  pagnie de Cōte d'Eſſex. de ſa ſuite, & de ſes amis & ſeruiteurs, fiſt monſtre deuant la Roine de 300. bons cheuaux de ſeruice, auec grand nōbre d'Argoulets, & vne belle cōpagnie de gēs de pied tous mouſquetaires
            Ceſte monſtre ſurpaſſa en nombre toutes les aultres compagnies particulieres, & le Comte luy-meſme auec grand nombre de Lanciers biē montez & armez, courut ſouuenteſfois, notamment auec le Comte de Cumberland, comme s'ilz euſſent eſté en champ de battaille. Ce qu'ils appellent icy la courſe du champ, choſe que ie Courſe du champ. n'auois iamais veuë au parauant. Il continua auſſi vn long tēps auec ſa compagnie de cheual, vn tournoy, auec force eſcharmouches, par ſes Argoulets & gens de pied. Qui fut vn paſſetemps Tournoy. fort agreable à la Roine & à tout le peuple qui eſtoit là preſent à la foule. Parmi lequel i'entēdy maints propos picquans contre les Anglois

Papiſtes (qu'ils appelloiēt tous traiſtres: & ſouhaitans que les Eſpagnols fuſſent preſens au meſme chāp trois fois autant en nōbre, pour faire preuue de la valeur des Anglois. Ce m'eſtoit choſe biē griefue d'ouir tels propos, auec maintes execrations contre tous ceux de leur païs, leſquels (comme ils diſoiēt) trahiſſans meſchāmēt leur propre patrie, auoiēt, autāt qu'en eux eſtoit, vilainement vēdu la liberté de leur païs aux Eſpagnols & aultres Papiſtes. Ce n'eſtoit pas lors à moy à cōtredire: que ſi ie l'euſſe faict, pour certain l'indignation euſt eſté telle au ſpectacle de ceſte belle Caualerie, qui leur redoubloit le courage, qu'en leur fureur ils m'euſſent là tuè ſur le champ & haché en mille pieces. Oultre les Seigneurs cy-deſſus nommez, il eſtoit venu en la ville d'aultres belles cōpagnies amenées par le Cōte de VVorceſter. Le Comte de Hertford, le My Lord Audely, le My Lord Morley, le My Lord 
               Le Comte de Worceſter. Le Comte de Hertſord. Lord Audely. Lord Morley. Lord Dacres. Lord Lomeley. Lord Montioy. Lord Sturton. Lord Darcy. Lord Sandes. Lord Mordāt. 
               Dacres, le My Lord Lomeley, le My Lord Montioy, le My Lord Sturton, le My Lord Darcy, le My Lord Sandes, le My Lord Mordant, & par chacun des Seigneurs du priué Conſeil: tellement que par l'eſtimation commune, ily auoit alors és enuirons de Londres, quelque 5000. cheuaux tous preſtz pour le ſeruice de la Roine, ſans la Caualerie qu'on auoit leuée pour le corps des armées & pour la garde des coſtes.
            I'ay ouy d'auantage en fort bon lieu, là où i'eſtois ſans mot dire, qu'ily en auoit encores

deux fois autant tous preſtz auec les grans Seigneurs abſens, pour auoir l'oeil ſur les affaires en leurs gouernemens particuliers. De ce nombre eſt le Marquis de VVincheſter, lequel eſt eſtimé Marquis de Wincheſter. treſpuiſſant & bien fourni de ſoy-meſme, & de cheuaux & d'armes, lequel eſt Lieutenant pour la Roine en la prouince de Hamptonne. Comme auſſi le Comte de Suſſex, Capitaine de Comte de Suſſex. 
               Porteſemouth & Lieutenant en Dorceſter. Apres luy on met en rang le Comte de Sherouſ bery, 
               Comte de Sheouſ bery. Comte Mareſchal d'Angleterre, Lieutenant pour la Roine en vn grand nombre de prouinces, & treſpuiſſant de par ſoy-meſme tant en gens de cheual, que de pied: oultre la puiſſance du Seigneur Talbot ſon filz. Et combien que le Lord Talbot. Comte Darby fuſt lors en Flandres, d'où il eſt Comte Darby. n'agueres retourné, neantmoins ſon filz My Lord Strange Lieutenant en Lancaſter & Cheſter 
               Lord Strange. en l'abſence de ſon pere, a faict leuée d'vne grande puiſſance de Caualerie. Et à propos de de ce Comte (pour monſtrer l'affection de tout le païs enuers luy) i'ay entendu pour certain, que lors qu'il ſeiournoit trop long temps au gré du peuple en Flandres, & qu'on ſe doubtoit que le Duc de Parme ne le vouluſt arreſter par delà auec les aultres Commiſſaires, le peuple generamēt determinoit en ſoy-meſme que le Seigneur Strange filz du Comte aſſiſté de toutes les forces de Lācaſter & Cheſter, paſſeroit la mer pour ramener le Comte chez ſoy. C'eſt vn conte ridicule,

mais propre à monſtrer la forme de l'amour du peuple enuers luy, lequel auec ſon fils eſt reſoluëment bandé contre le Pape.
            Le Comte de Bath, pareillement Lieutenant Comte de Bath en Deuonie auoit de grandes forces preſtes, comme on dict, pour empeſcher la deſcente des eſtrangers en ceſte coſte-là Cōme auſſi le Comte de Penbrook, Lieutenant 
                  •
               n Sommerſet & VVilſhir 
               Offre du Cōte de Penbrook. & gouuerneur de Galles, eſtoit preſt de venir vers la Roine auec t
                  ••
               qcēs ch
                  •
               uaux & cinq cens hommes de pied, tous leuez & de ſa retenue, les prouinces qui ſont ſoubz ſa charge demeurans pleinement fournies.
            Ie laiſſe icy à parler de la trouppe de Caualerie des Contes de Northumberlād & Comberland, 
               Cōte de Notthumberland. Comte de Cū
                  berland. leſquels eſtans preſtz d'en faire monſtre, neantmoins ſi toſt qu'ils entendirent l'approche de l'armée Eſpagnole, ces deux Comtes cour
                  •
               
               rent volontairement & en toute haſte vers la mer: & ſerendirent en l'armée de la Roine, deuantle combat qui ſe fiſt pres Calais. Là eſtans en diuers nauires de la Roine, ils luy firent de braues & notables ſeruices de leurs perſonnes, contre l'armée d'Eſpagne. Et pour vous monſtrer vne generale & grande prōptitude de pluſieurs aultres en ce meſme temps a emploier leur vies en ce meſme ſeruice, arriuerent auſſi alors en l'armée de mer, grand nombre de gentilz-hommes de qualité, leſquels de leur propre mouuement, ſans aucune charge & au deſceu

de la Roine, ſe ietterent en diuers de ſes nauires eſquels ils rendirent bon ſeruice, au combat qui ſe fit deuant Calais: le nombre deſquelles eſtant fort grand, voicy le nom de ceux deſquels il me peult ſouuenir. Monſieur Henry Brook, filz & Monſieur Henry Brook. Sir' Thomas Cecil. heritier de My Lord Cobham, le Sire Thomas Cecil, filz & heritier de My Lord Threſorier: le Sire Guillaume Hatton, heritier de My Lord Chā
                  celier: 
               Sir' Guillaume Hatton. Sir' Horatio Pallauicini. M. Robert Carie. Sir' Charles Blunt. le Sire Horatio Palauicini, Cheualier de Gennes: Monſieur Robert Carie, filz de My Lord Hunſdon: Sire Charles Blunt, frere de My Lord Montioye. Mais il ſe parle ſur tout de deux gentilz-hommes de la Cour, nommez Thomas Gerard & Guillaume Haruie, leſquels pareillement M. Thomas Gerard. M. Guillaume Haruy. ſe rendirēt alors en l'armée, & leſquels m'eſtoient auparauant incogneus, mais à preſent, ils ſont en la bouche d'vn chacun icy à l'entour de Londres, auec grande louange. Ces deux prindrēt le hazard en la barque d'vn des nauires, d'eſcaler la grande Galeaſſe en laquelle eſtoit Moncada, & y entrerent ſeulement auec leurs eſpées: hazard auquel, ſelon le recit commun, on n'en remarque point de ſemblable, ſi on compare la haulteur de ceſte grāde Galeaſſe auec vn ſi pet it bateau. Mais encores, pour vous faire pleinemēt cognoiſtre cōbien ardente eſtoit l'affection des Seigneurs & gentilz-hōmes de toutes ſortes à n'eſpargner leurs vies en ce ſeruice, il ſe dict que le Cōte d'Oxford, lequel eſt grand Seigneur & l'vn des plus anciens Comtes de ce Roiaume, Comte d'Oxford.
               
ſe rendit auſſi à la mer, pour combattre en l'armée de la Roine. Là ſe trouuerent auſſi à meſme fin le ſecōd filz de My Lord Threſorier, appellé, ſelon qu'il m'en ſouuient, Robert Cecil. 
               M. Robert Cecil. Arriuerent auſſi au meſme temps à l
                  •
                mer, My Lord Dudley, vn ancien Baron du Roiaume, & le Lord Dudley. Sir. VValter Ralegh, gentil-hōme de la chābre de 
               Sir' Walter Ralegh. 
               la Royne, & en ſa cōpagnie grād nōbre de ieune Nobleſſe, entre leſquels il me ſouuient des noms de l'heritier de Sire Thomas Cecil nommé Guillaume 
               M. Guilliaume Cecil. M. Edouard Darcy. M. Arthure Gorge. 
               Cecil, Edouard Darcy, Arthur Gorge & aultres ſemblables: au denombrement deſquels ie ne pren pas grand plaiſir, ſinon pour vous monſtrer combien grandement nous auons eſté deceus, de nous forger pardecà en nos eſprits vn parti qui nous y fuſt fauorable: attendu que vous voiez que toutes ſortes de perſonnes ont eſté preſtes tant par mer que par terre, à leurs propres charges, & ſans attendre, ny commādement, ny entretenement, de hazarder leurs vies pour la defence de la Rome & du Roiaume.
            Et quant aux forces du Comte de Huntington, 
               Le Comte de Huntington. Lieutenant general vers le Nord d'Angleterre, on tient qu'il a mis ſus en la prouince d'York & voiſinnes, communément-ordonnées pour ſeruir contre l'Eſcoſſe, vne armée du nombre de 40000. hommes de pied bien armez, & pres de dix mille cheuaux pour ſe rendre pres de luy, ſi quelque occaſiō & apparence ſe preſentoit d'enuahir le Roiaume de ce coſté là, auquel ſo
                  ••
               
               
ioinctz auec leur forces, trois Seigneurs du Nord, le My Lord Scroop, le My Lord Darcy, 
               Lord Scroop. Lord Darcy. Lord Evers. & le My Lord Evers.
            
            Il y a auſſi pluſieurs aultres Seigneurs Lieutenans de prouinces, leſquels entretiennent bon nombre de Caualerie: comme le Comte de Kent Lieutenant en Bedford, le My Lord Hunſdon, 
               Comte de Kent Lord Hunſdon. Seigneur Chāberlan Lieutenant en Nortfolk & Suffolk, le My Lord Cobham Lieutenant Lord Cobham▪
                en Kent, le My Lord Gray en Buckingham, le Lord Gray. Lord North. Lord Chandos▪ Lord S. Iohn. 
               My Lord North en Cambridge, le My Lord Chandos en Gloceſter, le My Lord Sainct-Iean en Huntingtō, le My Lord Buckhurſt en Suſſex. 
               Lord Buckhurſt. Ainſi donc par ſe recit particulier, duquel il n'eſt p
                  •
               s hors de propos que vous aiez cognoiſſance, vous aurez a obſeruer la diſpoſition de toute la Nobleſſe de ce pais en ce temps à reſiſter à toute inuaſion. Et ſi d'auenture vous veniez à reuiſiter voſtre Catalogue ordinaire de tous les grans Seigneurs de ce Roiaume, vous trouueriez qu'ils ſōt tous icy couchez, excepté trois ieunes Cōtes en bas aage, de Rutland, Southampton & Comte de Rutland. Comte de Southhamton. Comte de Bedford. 
               Bedford, 
               
                  •
               ous trois eſleuez en ceſte Religion peruerſe. Et partant il ne nous reſte à parler que du Cōte d'Arundel, lequel eſt à preſent en la Tour, pour auoir attenté de s'enfuir hors de ce Roiaume à la ſolicitation de celuy qui eſt maintenant le Cardinal Allen. Or combien qu'il peut eſtre bien affectionné à la Religion Catholique, toutesfois i'ay entendu de fort bon lieu, qu'il a

offert ſa vie pour la defence de la Roine contre tout le monde. En oultre, quand bien on auroit pcu faire eſtat d'auoir vn parti en ce Roiaume, (choſe du t
                  •
               ut impoſſible, veu qu'il appert par les choſes recitées que la nobl
                  •
               ſſe eſt du tout aſſeurée pour la Roine, & que toute la force du peuple tend là voluntairement) en ce meſme temps a eſté offert à la Roine vn ſi grand parti Offres au Roy d'Eſcoſſe á la Roine d'Angleterre. pour venir à ſon ſeruice & à la defence du Roiaume, que de toute la Chriſtiētē ellen'en pourroit auoir de plus puiſſant en tous reſpects, c'eſtaſcauoir du Roy d'Eſcoſſe, l
                  •
               qu
                  •
               l entendant l'entrepriſe d'enuahir ce Roiaume, enuoia vn gentil-homme à la Roine (comme i'en ay eſté certioré) pour-luy offrir toute ſa puiſſance en la defence d'elle & de ſon Roiaume, &, s'il luy eſtoit à gré, qu'ily viēdroit en propre perſonne & defendroit ce Roiaume contre tous occupateurs, ſoit ſoubz pretexte de Religion, ou de quel que aultre pretence que ce ſoit. Et par cela, 
                  •
               ous pouuez veoir quel compte vous deuez faire des vaines promeſſes faictes au nom de ce Roy. Et comme vous voi
                  •
               z que i'ay aſſez bon moyen d'auoir des intelligences des aultres forces Compagnies de cheual & de pied ſournies par les Lueſques. du Roiaume, ie vous puis bien encores aſſeurer que pour ceſte defence, i'ay ouy & veu la liſte & le rolle d'vn grand nombre de Caualerie & Infanterie, que les Eueſques du Roiaume tiennent preſtes à leurs charges, auec la contributiō lenée ſur le Clergé, leſquelles compagnies

tant de cheual que de pied doiuent eſtre conduictes par les Seigneurs & gentilz-hommes à la nomination de la Roine, & veulent qu'on nomme toutes ces bandes de ce vain titre, Milites ſacri.
            
            Venons maintenant au dernier poinct des principaux fondemens de noſtre eſperance conceuë, ſur lequel ceſte entreprinſe d'inuaſion eſtoit principalement baſtie. C'eſt qu'il y auoit vne croiance certaine & generale qu'il ſe trouueroit en ce Roiaume vn fort parti de Catholiques, pour aſſiſter les aſſaillans contre la Roine, à la premiere veuë de l'armée d'Eſpagne. Or par mon diſcours precedent, touchant l'amour grand, ardent & vniuerſel de tout le peuple enuers la Roine, & des grans offres de ſeruice n'agueres à elle faicts par toute la nobleſſe du Roiaume: il peut apparoir que ce fondement eſt fort ruineux, poſé & aſſis ſur des imaginations pures, comme ſur du ſablon mouuant, ou pluſtoſt ſur quelque vapeur s'eſuanouiſſant' en l'air. Si conſte-il pour certain que le Roy d'Eſpagne & ſes principaux miniſtres n'en faiſoient pas peu de compte. Auſſi ne ſe dict-il à preſent choſe quelconque plus vniuerſellement & d'vne voix plus lamentable par toute la multitude des priſonniers Eſpagnols, voire par les principaux d'entre eux, qu'à preſent ils voient euidēment combien le Roy leur maiſtre a eſté vilainement pippé par telles perſuaſions, ou pluſtoſt meſchāment

trahy. Car ils diſent qu'il n'y a homme de valeur en toute ceſte armée, auquel on n'euſt conſtamment affermé & donné parole d'aſſeurance pour tous ceux qui ſeruoient en ceſte armée deuant qu'ils s'enbarquaſſent, qu'il ne leur falloit craindre aucune reſiſtance pour faire deſcente en Angleterre: le Roy eſtant bien aſſeuré qu'ils trouueroient vne armée puiſſante de Catholiques toute preſte en leur faueur, ſi toſt que leur armée ſe verroit ſurgir en ces coſtes. Par ces propos ilz ſe diſent auoir eſté encouragez à ce voiage: aultrement, pluſieurs d'entre eux iurent qu'ils n'euſſent iamais mis le pied és nauires: diſcourans ſur cela, que c'eſtoit contre toute apparēce de raiſon d'enuahir vn Roiaume en eſperance de le conquerir, ſans aucun titre de droict & quelque fort parti tout enſemble, mais ſpecialement ſans vn bon Qu'il n'eſt poſſible de conquerir vn Roiaume, ſans faueur d'vn parti au dedans. & aſſeuré parti. Eux donc trouuans maintenant ces promeſſes du tout fauſſes, pluſieurs deſdicts priſonniers vous maudiſſent nomméement, comme eſtant Ambaſſadeur du Roy, entant, diſent-ils, que ſur l'opinion qu'on a euë de la cognoiſſance que vous auiez acquiſe en Angleterre, vous vous eſtiez en ce faict acquis auſsi plus de creance qu'aucun aultre, & auez par pluſieurs années ſolicité voſtre maiſtre ſur ceſte eſperance & autres ſemblables perſuaſions, de faire vne telle entrepriſe du tout à condamner par tout bon & ſage diſcours, ſans

l'aſſeurance de ce dernier poinct, qui eſtoit d'auoir vn parti fort & aſſeuré dans ce Roiaume. Vous les orriez auſsi maudire les Anglois fugitifz de leur païs, qu'ils ne font pas difficulté d'appeller meſchans traiſtres, d'auoir offertà vendre leur patrie au Pape & au Roy d'Eſpagne, adiouſtans quant & quant ces priſonniers, qu'ils eſtoient perſuadez que l'entrée de ce païs eſtoit ſi ouuerte, ſi foible à toute reſiſtance, & le peuple ſi miſerable, qu'ilz n'y attendoient pas plus de difficulté à le conquerir, qu'il s'en trouua du commencement à veincre quelques poures Indiens tous nuds à la premiere conqueſte qui en fut faicte par le Roy Ferdinand. Mais maintenant ces meſmes priſonniers aians eſté amenez des coſtes de la mer iuſques à Londres, là où ilz ont obſerue la force du païs & du peuple, ils en parlent auec admiration, & l'eſtiment inuincible, aultrement que par la trahiſon de quelque grād parti dans les entrailles du Roiaume. Or ne ſcay-ie pas s'ilz mettent ordinairement en auant tels propos ſelon le ſentiment qu'ils en ont, ou pour plaire aux Anglois deſquels ils recoiuent bon traictement, & leſquels par flatterie ſe laiſſent aiſéement ſurprendre: mais vne choſe ſcay-ie bien que ces propos leur ſont ordinaires auec toute demonſtration d'eſtre merueilleuſement paſſionnez cōtre ceux qui ont perſuadé ce voiage à leur Roy. Pluſieurs d'entre eux auſſi qui ſont hommes de bon iugement & qui ont ouy

parler de nos Anglois bānis leſquels ont eſté en Eſpagne, là où auſſi ils en ont cogneu quelques vns, (comme deſia de long temps le Sir' François 
               Sir' Francois Englefield. Lord Paget. 
               Englefield, & de n'agueres le My Lord Paget & ſon frere) ſe ſont curieuſement enquis de leur puiſſance & credit pour former vn parti en ce païs, s'informans auſſi du Comte de VVeſtmerlād, 
               Comte de Weſtmerland. duquel touteſfois ils recognoiſſent que c'eſtoit vn homme diſſolu: mais nos aduerſ
                  •
               ires par decà les ont mis ſi bas auec tout le reſte des aultres fugitifz, comme gens ſans credit pour faire aucune leuée d'hommes ſans l'auctorité de la Roine, lors meſme qu'ils eſtoient en leur meilleur eſtat, que les priſonniers s'eſtonnent comment ils peuuent deceuoir le Roy pour attraper penſion de luy, ſinon par charité à cauſe de la Religion. Bien confeſſent-ilz auoir vne Les tromperies de Stukeley enuers le Roy d'Eſpagne & le Pape. fois ouy en Eſpagne, comment le Roy fut pour vn bon coup trompé, lors qu'vn certain Thomas Stukeley Anglois particulier s'enfuit d
                     •
                  Irlande en Eſpagne, à cauſe de ſes debtes & aultres mauuais deportemēs, n'aiant pas la valeur d'vn double, ſes debtes eſtans payées, & eſtant ſecond filz d'vn bien ſimple Gentil-homme: lequel touteſfois on creut incontinēt en Eſpagne, ſi toſt qu'il ſe fut paré luy-meſme du titre, & vanté commes s'il euſt eſté vn Duc, vn Marquis & vn Comte d'Irlande. Et par ce moien fut lōg temps entretenu comme vn homme propre à faire grād ſeruice cōtre la Roine d'Angleterre,

iuſques à ce qu'à la longue le Roy deſcouurit ſa tromperie, & ainſi le bannit d'Eſpagne: mais s'eſtant retiré à Rome, il fut ainſi entretenu par le Pape pour vn temps, & iuſques à ce qu'il fut deſcouuert par quelques bons Catholiques, leſquels ne peurēt ſouffrir que la ſaincteté du Pape fuſt ſi lourdemēt moquée, dequoy les priſonniers diſcourans ioieuſement & comment l'Empereur Charles, puis ce Roy & le Pape ont eſté ſi dextrement villonnez par ce Stukeley, ils concluēt ſe gaudiſſans, que quelques vngs des Anglois, leſquels ont ainſi abuzé le Roy, ſe ſont eſtudiez d'enſuiure les pas de Stukeley. Et pour certain, d'aultres auec moy auōs ſouuent rougi de honte oians tant de contes du Roy & du Pape, voire de l'Empereur Charles, leſquels vn tel galand que Stukeley auoit peu ſi apertement befler. Eſtant choſe d'autant plus eſtrange d'auoir ainſi abuzé le Roy Catholique, qu'au tēps de ſa reſidēce en Angleterre, ceſtuy-cy eſtoit cogneu de pluſieurs de ſon conſeil pour vn vanteur, beliſtre, ruffien, & pour la fin, vn pirate àl'encontre des Eſpagnols.
            Maintenant, Monſeigneur, par ceſt ample diſcours de mauuais ſuccez en nos affaires, & ſuiuant l'opinion de ceux auec leſquels i'ay traicté de n'agueres, auſquels auſſi mon iugement ſe conforme ſans m'arreſter à des imaginatiōs vaines: voſtre Seigneurie peult veoir en premier lieu noſtre calamité preſente & noſtre

eſtat miſerable. Et puis pour le ſecond poinct, l'eſtat de la Roine, du Roiaume & de ſō peuple, leur diſpoſition & leurs forces du tout contraires a l'expectatiō du Pape, du Roy Catholique, & ſpecialement de vous, Mōſeigneur, & de tous aultres qui auez eu entre mains par beaucoup d'années ceſte negociation preſente: tellement que ie ne puis deuiner quel deſſeing ſera, ou pourroit eſtre imaginé & ſuiui, attēdu que l'experience nous doibt auoir apprins, que nos affaires ne peuuent eſtre redreſſées par la force, & que nul changemēt n'y pourra apporter remede quand meſme la Roine finiroit ſes iours, comme tous Princes ſont mortels. Car & la generalité du peuple par tout le Roiaume eſt ſi fermement & deſeſperéement bandée contre noſtre Religion, que rien ne pourroit preualoir contre la force de ceſte vnion. Et quiconque ſuccedera Nulle eſperāce pour l'auctorit
                     •
                   du Pape, par aucun qui pui
                     •
                  
                  fe ſucceder en la ligne Roiale. de droict à ceſte Couronne apres la Roine (laquelle eſt en apparēce de viure auſſi long temps qu'aucun aultre Roy Chreſtien) ſi la Couronne vient au Roy d'Eſcoſſe ou à quelque aultre du ſang Royal, comme il y en a beaucoup dans ce Roiaume deſcendus de toutes les deux maiſons Roiales de York & Lancaſter, nous ne pouuons faire noſtre compte ſur cela: car chacun de ceuxlà qui ſont auiourd'huy en vie, ont manifeſtement vne diſpoſition autant reſoluë de reſiſter à l'auctorité du Pape, qu'aucun aultre des plus affectionnez Proteſtans ou heretiques du monde.

Ainſi donc, pour ce temps, afin de cōclurre, Concluſion de ce qui ſeroit l
                     •
                   meilleur, pour maintenir la Religion Catholique e
                     •
                   Angleterre. toutes circonſtances bien pezées, ie ne voy plus d'aultre moyen, que de remettre la cauſe és mains du Dieu tout-puiſſant, & de tous les Sainctz de Paradis auec nos humbles ſupplications, & quant à la terre, d'auoir recours aux ſainctz conſeils du Pape & de ſes Cardinaulx, les ſupplians humblement de ſoulager nos poures freres affligez, & d'enuoier en ce Roiaume des hommes prudens, ſainctz & doctes, leſquels ſans ſe meſler des affaires d'Eſtat, puiſſent en ſecret confermer noſtre foy par leur doctrine, & par charitable inſtruction en gaigner d'aultres leſquels ne ſont pas enracinez en l'hereſie. Et pour le ſoulagement de ceux leſquels ſont forcez de paier par an quelque ſomme d'argent de leur reuenu annuel, pource qu'ils ne veulent venir à l'Egliſe, ce ſeroit vne conſideration Toleration du Pape pour ceux qu'on appelle Recuſans en Angleterr
                     •
                  . charitable, ſi pour quelque peu d'années il ne ſe pourroit point obtenir quelque diſpenſe de ſa Saincteté par ſouffrance, à ce qu'on puiſſe ſe trouuer aux Egliſes ſans changement de foy conſideré qu'vn grand nombre ne s'ahurte point à cela pour aucune choſe qu'ils remarquēt eſdictes Egliſes directement contraire à la loy de Dieu: mais pource qu'encores que le ſeruice & les prieres ſoient recuillies du corps des Eſcritures, ils ne ſont pas toutesfois approuuées de l'Egliſe Catholique & de ſō chef, qui eſt la Saincteté du Pape: qui eſt la cauſe pourquoy

tous les vrais Catholiques condamnent iuſtement ceſte Egliſe comme ſchiſmatique.
            Mais par ceſte ſouffrance, vn grand nombre de ceux qui ſeront perpetuellement Catholiques, pourroiēt iouir de leurs reuenus & libertés, & par la bonté de Dieu, la Religion Chreſtienne pourroit auec plus de ſeureté prendre accroiſſement à la gloire de Dieu, qu'elle ne pourra iamais faire par puiſſance quelconque. C'eſt ainſi que la Religion Chreſtienne a par tout cōmencé & qu'elle s'eſt eſpandue par tout le monde, non par force, mais ſeulement par la doctrine & l'exēple de ſaincteté des Preſcheurs, nonobſtant toutes les forces humaines. Ainſi donc ie finiray mes longues lettres auec ceſte ſentence repetée trois fois par Dauid en vn meſme Pſeaume, Et clamauerunt ad Dominū in tribulatione eorū, & de anguſtia eorum liberauit eos. Que pleuſt à Dieu que nous peuſſions aſſeoir ſur cela le fondement de noſtre eſperance, car toutes aultres eſperances ſont vaines & fruſtratoires.
            
               
                  A Londres, 
                  
                     ce d'Aouſt. 1588.
               
            
            
               
                  
APres auoir paracheué d'eſcrire ceſte lettre laquelle conſiderant, ie trouue plus longue que ie ne vouldrois (encore que la diuerſité des ſubiectz m'ait tiré plus auant que ie ne penſois) & aiant faict choix d'vn mien familier amy mieux verſé en la langue Francoiſe que ie neſuis pour la traduire en Francois, le malheur a eſté que n'ayant encores que commencé à mettre la main à l'oeuure, il eſt tombé malade d'vne fieure continuelle, par laquelle occaſion & eſperant ſa conualeſcence, ceſte lettre eſt demeurée entre ſes mains quelque dix ou douze iours. Mais n'aiant aucun eſpoir de ſa gueriſon, i'ay tant fait auec vn aultre treſ-fidelle & aſſeuré Catholique aiant parfaicte cognoiſſance de la langue Francoiſe, qu'il a entreprins de la traduire: en quoy auſſi il y a eu beaucoup de temps emploié, de ſorte que la lettre eſtant eſcrite à la my-Aouſt, i'ay eſté contrainct de la paracheuer en cemois de Septēbre. Sur quoy i'ay trouué bon (pendant qu'on a eſté apres à la traduire) d'adiouſter quelques aultres choſes aduenuës depuis, & venuës à ma cognoiſſance.
               Enuiron le 7. d'Aouſt paſſé, Monſieur l'Admiral retournāt de ſa flotte, aiant pourſuiui l'armée d'Eſpagne (à ce qu'on diſoit) iuſques au 55. degré du Nord, celle d'Eſpagne print ſa roure vers les extremitez de Norvvege, ou vers les Orcades au delà de l'Eſcoſſe. Que ſi cela eut eſté vray, on eſtimoit icy, qu'ilz paſſeroient à l'entour

d'Eſcoſſe & d'Irlande: mais s'ilz tenoient la route de Norvvege, lors il pourroit bien eſtre, en cas qu'ilz peuſſent recouurir des maſtz, dont par la flotte Angloiſe ilz auoient faict grand perte, qu'ilz pourroient retourner pardecà. Mais quāt à moy, ie leur ay ſouhaité pluſtoſt vn vent propice pours'en retourner par Irlande, eſtant pour pluſieurs raiſons en deſeſpoir de leur retour, tantà cauſe de pluſieurs choſes dont ilz ne ſe pouuoient fournir en Norvvege, que pour ce que le Duc de Parme à faulte de matelotz, n'auo it moren de mettre en mer, ſes forces. Touteſfois ſur vn aduertiſſement d'Eſcoſſe qu'ilz eſtoient paſſez au delà des Orcades, & que le Roy d'Eſcoſſe auoit donné eſtroictement en charge par toutes les coſtes de la mer, qu'on ne ſouffriſt les Eſpagnols deſcendre en aucune part, ains au contraire, que les Anglois non ſeulementy pourroient deſcendre, mais auſſi eſtre aidez de toutes choſes neceſſaires dont ilz pourroient auoir beſoing. Sur ceſt aduertiſſement, di-ie, toute l'armée fut caſſée, excepté toutesfois quelque vingt nauires, leſquels eſtoient ſoubs la charge de My Lord Henry Seymour, leſquels furent continués en la'mer, pour prendre garde aux deſſeings du Ducde Parme & veoir s'il entreprendroit quelque choſe contre l'Angleterre (ce qui n'eſtoit vray-ſemblable) ou de la Zelande, ce qu'on commencoit à doubter, pendant qu'on eſtoit ainſi embeſongné. Deux ou trois

iours apres le bruit vint ſoudainnement à la Cour, que la flotte d'Eſpagne s'eſtoit rafraiſchie aux Iſles de delà les Orcades, d'eau abondāment, & de pain, poiſſon, & chair pour del'argent, & qu'ilz retourneroient de decà, pour attendre encores vne aultre fois l'armée du Duc de Parme, & la conduire par mer en Angleterre. Surquoy il y eut vne aultre alarme, de laquelle ie ſcay bien que la Roine meſme & ſon Conſeil n'eſtoient pas en petite perplexité. Mais à la fin on donna ordre d'arreſter la flotte, & de ne la defarmer point, ſi qu'elle fut bien toſt remiſe ſus, ſeulement à l'occaſion de ces bruits: dont i'auois auec pluſieurs aultres quelque contentement, pour les veoir ainſi troublez, & ſur chaque rapport leger, eſtre mis en grans deſpens. Mais ce plaiſir ne dura pas plus de huict ou dix iours, pource que deux ou trois Pattaches qu'on auoit enuoyées expreſſémēt pour deſcouurir la flotte d'Eſpagne, leur apporterent nouuelles certaines qu'elle eſtoit au delà des Orcades, faiſant voile vers l'Occident en bien mauuais poinct, & que beaucoup de leur gens eſtoient morts en ces quartiers du Nord, & le reſte en grād' extremité à faulte de maſtz & de mattelotz. Et ſur ce, l'armée fut par nouuelle ordonnance rompue, fors ceux qui auoient auparauant eſté commandés de prendre garde aux deſſeings du Duc de Parme. Et ainſi Monſeigneur l'Admiral accompagné des My Lords Thomas Havvard, Henry
                  
                  Seymour & Sheffild, le Sir' François Drak, & tous les Capitaines (fors ceux qui auoiēt charge aux nauires leſquelles eſtoient ſoubs la charge de My Lord Henry pour veiller ſur le Duc de Parme) retournerent à la Cour. Et ſur ce retour de ces gēs de mer à la ville de Londres, il a couru de ſi horribles bruitz, afin d'eſmouuoir les Seigneurs, Gentilz-hommes, Dames, Damoiſelles & la populace de toutes ſortes à vne haine mortelle contre les Eſpagnols, que les poures Eſpagnols priſonniers auoient grand peur d'eſtre maſſacrez: d'autant qu'on auoit publié, & le monde pour la pluſpart le croioit, que les Seigneurs Eſpagnols de la flotte, auoient ſaict partage par entre eux des maiſons des Seigneurs d'Angleterre, qu'ils nommoient par leurs noms propres, & qu'ilz auoient comme diuiſe l'Angleterre par portions pour eux-meſmes, & deſtiné tant à la Nobleſſe qu'au peuple, pluſieurs ſortes de morts cruelles: & que les Dames, & femmes, & filles deuoient eſtre expoſées à toute villenie: les maiſons des Marchantz les plus riches de Londres, enregiſtrées par nom, & dōnées aux Capitaines des bādes de la flotte Eſpagnolle, pour deſpouille. Et pour encore plus exaſperer leur haine, on auoit faict publier qu'ils auoient apporté en leurs nauires vn grand nō
                  bre de licolz pour en eſtrangler le commun peuple, & des fers grauez, leſquelz eſtans chauffez, les enfans au deſſoubs l'aage de ſept ans en

ſeroient marquez, afin qu'on les recogneuſt à iamais pour enfans du pais conquis. Tels & ſemblables eſtoient les rapports, que ces gens de mer faiſoient, comme les aians entenduz des Eſpagnols meſmes: de ſorte que pour vn temps il y auoit vn grand meſcontentement parmy le peuple de ce qu'on les permettoit viure, & crioient qu'ils deuoient eſtre tuez, comme leur intention eſtoit d'en faire aux Anglois. Mais les plus aduiſez, & ceulx qui auoient la charge des priſonniers, n'aians aucun tel commandement du Conſeil, les gardoient ſeurement, comme choſe qui ne deuoit eſtre permiſe. Et afin de donner contentement au peuple par quelque aultre ſubiect, & à la requeſte du my Lord Maire & de ſes compagnons Senateurs de la ville de Londres, Dimanche dernier il y eut vn grand nombre de Banderolles, Enſeignes, & Bānieres qu'on auoit gaignées ſur les Eſpagnols, portées au cemeriere de S. Paul, & là publiquement mō
                  ſtrées au peuple durāt le preſche, au grand contentement & reſiouiſſance d'iceluy. Delà on les fit apporter à la Croix en Chepſyd, & delà au pont de Londres, qui fut cauſe d'addoucir la fureur du peuple, & de la changer en triumphe, ſe vantās par tout que c'eſtoit l'oeuure de Dieu qui auoit ouy les prieres du peuple, & auoit prins plaiſir en leur precedentes prieres & ieuſnes, en faiſant que ces enſeignes & Banderolles que les Eſpagnols auoient deliberé d'apporter & planter

par tous les endroicts de la ville pour Trophées & marques de leur triumphes, eſtoient par la prouidence & bonté de Dieu & pour la punition de l'orgueil de l'Eſpagnol, maintenant plantées par les Anglois, comme des monumens de leur victoires, & de la perpetuelle ignominie des Eſpagnols. Sur ces remonſtrances grāde reſiouiſſance s'enſuiuit: & comme au mois de Iuin & Iuillet dernier, toutes les Egliſes eſtoient remplies de peuple s'exercans en prieres & demonſtrations de penitence, faiſans leurs prieres à Dieu pour leur defence contre leurs ennemis: & en pluſieurs Egliſes, par trois fois la ſepmaine des continuelles prieres, preſches & ieuſnes, tout le lōg du iour depuis le matin iuſques au ſoir, auec vne grand' admiration de veoir vne telle & ſi continuelle deuotion, laquelle toutesfois moy & quelques aultres iugeames pluſtoſt proceder de peur que de deuotion: auſſi maintenant depuis que la flotte Angloiſe eſt de retour, & celle d'Eſpagne defaicte, & qu'on a entendu des differentz en Flandres, des debatz entre les Eſpagnols & les aultres ſoldatz, du meſpris du Duc de Parme par les Eſpagnols, incitez, à ce qu'on dict, par le Duc fils baſtard du Roy Catholique, & le departement, & fuitte des matelotz dudict Duc de Parme, il y a icy ſemblable recours par le peuple aux Egliſes, & aux preſches, eſquels il eſt enſeigné de recognoiſtre Dieu, auquel de ſa bonté

il a pleu deliurer ce païs menacé de cōqueſte, & pareillemēt aux prieres publiques pour en rendregraces à Dieu.
               
                  
                     A Londres, 
                     
                        ce de Septembre. 1588.
                  
               
            
         
      
      
         
            L'Imprimeur au Lecteur.
            CEſt hors de doubte ny que le premier eſcriuain des lettres à preſent par moy imprimées, ny l'Eſpagnol Dom Bernardin auquel elles eſtoient addreſſees, n'oient pas volontiers parler d'aucun bon ſuccés concernant l'eſtat de ce Roiaume d'Angleterre. Cela eſt tout manifeſte pour le regard de ceſt eſcriuain, en ce que ce n'eſt qu'à regret qu'il faict quelque bon recit de l'Angleterre, & entant que la neceſſité luy en arrache quelque confeſſion. Cela n'eſt pas moins euident en Dom Bernardin, lequel a eſté ſi impudent, ou du moins ſi temer airement aueugle, que de ſemer fauſſes nouuelles par liures imprimez tāt en Frācois & Italiē, qu'en Eſpagnol, touchant la victoire obtenue par les Eſpagnols, lors qu'elle eſtoit notable de la part de l'Angle terre, & que les Eſpagnols auoient eſté vaincus & chaſſez. Touteſfois cependant que i'eſtois occupé enceſte impreſſion, aſſes long temps apres que ces lettres furent enuoiées en France: on a eu certaine cognoiſſance en ceſte ville de Londres, à noſtre grande reſiouiſſance, de diuers heureux accidens

touchant la diminution de ceſte tant grande & renommée Armade de nos ennemis mortels, laquelle enuiron le dernier de Iuillet fut tranſportée de noſtre mer iuſques aux extremités Septentrionalles de l'Eſcoſse: ce que ie n'ay pas eſtimé hors de propos de cōioindre à ceſte lettre de Dom Bernardin, afin que cy apres il ſ
                  •
                donne vne bride pour ne courir pas ſi toſt: & qu'il ne permette plus à vn certain Capella, qui luy ſert de trompette ordinaire pourpublier ſes nouuelles, de paier le mōde de menſonges au lieu de verités. Or voicy quelles en ſont les particularitez: Ceſte armée fut pouſſee par latempeſte delà les Orcades enuiron le premier iour d'Aouſt, il y a maintenāt plus de ſix ſepmaines, ce quieſt par delà le 60. degré vers le Nord: region peu accouſtumée à ces ieunes mignons d'Eſpagne qui n'ont iamais taſté que c'eſt que de tēpeſtes ſur la mer, ou de la froidure de l'air au mois d'Aouſt. Qui fut cauſe qu' à l'entour de ces Iſles Septentrionales, leurs mattelots & ſoldats mourment par monceaux: dequoy leurs corps ſont venus teſmoingner, vers les coſtes de la terre. Vingt iours & plus apres, aians là conſumé tout ce temps en grandes miſeres, & aians deſir de retourner en leur païs, ilz firent voile au largue vers le Sur. Oueſt pour gagner l'Eſpagne. Mais le Dieu tout-puiſſant, lequel touſiours prend en main la cauſe de ſon peuple affligé eſperāt en ſa bonté, & atterre ſes ennemis ſuperbes leſquels 
                  •
               e veulent eſleuer iuſqu'au ciel, excita des vents ſi violens & contraires contre

l'orgueil de ces grandes & terribles Armades, que bon gré mal gré elles furent diſpersées en ceſte pleine mer, vers l'Oueſt d'Irlande, & par ce moien grand nombre de vaiſseaux furent pouſſez contre pluſieurs dāgereuſes Rades & Rochers, le lōg de la coſte de l'Oueſt et du Nord d'Irlāde, en pluſieurs endroicts à la diſtance de cinquante lieuës les vns des aultres, aucuns enfoncez, aultres rōpus, & quelques vns iettez ſur les bancs. Cōme du coſté du Nord de l'Irlande vers l'Eſcoſſe, entre les deux riuieres de Loughfoile & Loughſouilly il y en eut neuf qul furent pouſſées és coſtes & pour la pluſpart rompues, & les Eſpagnols cōtrainctz de prendre terre & venir mendier ſecours entre les ſauuages & barbares Irlandois. D'aultre part en vne Rade appellée Calbeggy, diſtant delà de dix lieuës vers le Sur-Oueſt, trois nauires furēt auſſi iettez ſur les rochers. En vn'aultre Rade appellée le Borreis vers le Su, diſtant d'enuirō dix lieuës de Gallouey vers le Nord, & apartenant au Comte d'Ormond, y eut auſſi vn des principaux & plus grands nauires, du port de mille tonneaux, & fourni de 50. pieces de fonte auec quatre gros Canons enfoncé, & enſembletous ceux qui eſtoient dedans noiéz, ſeize ſeulement exceptez, leſquels par leurs accouſtremens ſemblent bien eſtre perſonnages de qualité, ſelon l'aduertiſſement qu'on en a eu d'Irlande.
            En oultre, en tirant vers le Su, deux ou trois aultres vaiſſeaux ſont peris, quinze lieuës au deſſus de la coſte de Thomond, au Nord de la riuiere d
                  •
               
               
               Shenin: deſquels l'vn fut bruſlé par les Eſpagnols meſmes & pouſsé ſur le ſable, l'aultre eſtoit celuy de S. Sebaſtien, auquely auoit 300. hommes, qui tous auſſifurent noiez, excepté ſoixante. Le troiſieſme auec toute ſa charge fut ietté en vn lieu appellé Breckan. En vn' aultre place deuant la maiſon du Sire Tirlogh Obrines, il y eut auſſi vn aultre grād nauire perdu qu'on eſtime auoir eſté vne Galeaſſe. Or ſelon l'aduertiſsemēt dōné de diuers endroicts d'Irlande, les pertes cy deſſus mentionnées ſont aduenues, du cinq au dixieſme de Septembre: tellement que tout bien compté, depuis le vingt & vnieſme de Iuillet, lors que l'armée d'Eſpagne fut premierement batue par celle d'Angleterre, iuſques au dixieſme de Septembre, qui eſt l'eſpace de ſept ſepmaines & plus, il eſt bien vraiſemblable que la dicte armée n'a eu ny bon iour ny bōne nuict.
            Et quant au reste des nauires de l'armée, on a auſsi rapporté qu'on en a veu pluſieurs eſparſes cà & là ſur les costes d'Irlande & tellement agitées du vent, qu'on penſe bien qu'vn grand nombre d'icelles ſe rendront difficilement en Eſpagne, ſi tant eſt qu'elles ſoient ainſi affoiblies par faute de viures & de mattelots, comme aucuns de leur compagnie qui ſont reſtez enterre, en font de miſerables complaintes.
            Or ay-ie trouué bon d'adiouſter le recit de ces accidens à la Copie des lettres à Dom Bernardin, afin qu'il puiſſe ouurir les yeux pour veoir combien Dieu a fauorizé la iuſte cauſe de noſtre gracieuſe

Roine & Princeſse. Mais le Dieu tout-puiſſant a monſtré ſa fureur contre les ſuperbes vanteries des ennemis de la paix Chreſtienne. Comme tout le monde depuis Rome, iuſques aux dernieres parties de la Chreſtienté, a peu veoir comment la Roine, auec ſon Roiaume, faiſans profeſsion de l'Euangile de ſon filz noſtre Seigneur Ieſus Chriſt, ſont gardez & defendus (ſelon les paroles du Pſeaume) ſoubs l'ombre deſes aiſles, de deuāt la face des meſchās qui cerchoient de l'affliger, & l'enuironnoiēt pour luy rauir ſon ame. Ce qu'eſtant recogneu par ſa Maieſté & par tout ſon Roiaume auec actions de graces, ie ne fay doubte qu'il ne leur continue la meſme grace & protection pour iamais, à la gloire de ſon nom.
            
               
                  Le 20. de Septembre. 1588.
               
            
         
         
            
            
            DEPVIS L'IMPRESSION DE CESTE DERniere fueille, on m'a apporté vn aduertiſſement par eſcrit de la Cour, de fort bon lieu: où ily a quelques particularitez plus expreſſes qu'au precedent, enuoiées d'Irlande le xvij. de ce Mois pour confirmation des choſes ſuſdictes, auec grande veriſimilitude de pareils accidens qui pourront eſtre ſuruenus, pour la grāde tempeſte qui a eſté le meſme iour xvij. & le xviij. du preſent Mois de Septembre.
            LE Samedy vij. de Septembre, le vaiſſeau qui eſtoit 1. en peril de naufrage à la Rade de Troily, 
               Le 7 de Sept. du port de quarante à cinquante tonneaux, s'eſt venu rēdre de ſoy-meſme, auquel il y auoit vingt & quatre hommes & entre ceux-là, deux ſeruiteurs domeſtiques du Duc & deux petits garçons.
            Le Mardi x. du meſme Mois de Septembre, 2 il y 
                  •
               ut vne Fregate miſe hors, ſelon qu'il ſemble par ceſte Armade, laquelle le Sire Guillaume Herbert dict eſtre perie és coſtes de Deſmond.
            
            Ce meſme iour de Mardy, il perit au courant 3. des Bleſkeys vn nauire appellé noſtre Dame de la 
               C'eſt vne plaec proche de Smere wik la ou le
                     •
                   Eſpagnols furent deſfaictz par le My Lord Gray. 
               Roze, du port de mille tonneaux. En ce nauire fut noié le Prince d'Aſcule, baſtard du Roy, Dom Petro, Dom Diego, & Dom Franciſco, auec ſept aultres gentilz hommes de marque de la compagnie du Prince. Là auſsi fut nòié Michel Oquēdo, homme treſ expert en la marine, lequel cōmandoit Michel Oquē
                  do eſtoit general d'vn ſquadron des 15. nauires de Guipouſque. en chef audict nauire: Villa Franca de S. Sebaſtien, Capitaine du dict nauire: Matuta, Capitaine de l'Infanterie dudict nauire, le Capitaine Suwares Portugais, Garrionero, Lopeche de la Vega, Monteneſe & vn Frācois Caſtelliani Capitaines,

vn Iean Riſe Irlandois, & Frāçois Roch Irlandois auec enuiron 500. hommes, entre leſquels 
                  
                     〈◊〉
                   noiez & 
                     〈◊〉
                   
                  
                     •
                  ceux 
                     〈…〉
                   & de 
                     〈◊〉
                   qu vn 
                     〈◊〉
                   
                  
                     •
                  anne auoit quelques 100. gentilz-hommes, mais non pas de telle eſtoffe que les premiers. Et n'y en eut qu'vn ſeul de tout ce nombre ſanné, qui eſtoit de Gennes, nommé Iean Antonio de Monona filz du Pilote de ce nauire.
            Le meſme iour de Mardy, le Lieutenant du 4. Gouuerneur de Moūſter recent vn aduertiſſemēt que vers la coſte de Thomond. Il s'eſtoit perdu deux grās nauires & en iceux noiez enuiron 700. 
               700. noiez & 150 priſonniers. perſonnes, oultre 150. qui ont eſté prins priſonniers.
            Il appert auſsi par vne lettre eſcrite à Eſtiēne 
               9. 
               le Blanc de Limmerik en datte du xij. de Septembre, qù'enuiron ce meſme iour de Mardy, fut ietté ſur les ſables de Ballicrahihy vn nauire de 900. 
               Baillicrahihy tonneaux duquel nauire xiij gentilz hommes ont 13. hommes 
                     〈◊〉
                   400. retrenche
                     •
                  . eſté prins ſelon qu'il eſcrit. Et que le reſte de ce nauire eſtant d'enuiron 400. hommes en grande deſtreſſe, ſe mettent en deuoir de ſe retrencher pour leur defence.
            Il eſcrit pareillemēt d vn aultre nauire lequel 6. a eſté ietté en l'Iſle Clere en Irriſe & que 78. hō
               mes 78. noiez ou tuex. dudict nauire ont eſté noiez ou tuez.
            En oultre il eſcrit qu'il y eut au meſme temps vn aultre grand nauire ietté en Tireawley, & 7. que là il y auoit trois Seigneurs, vn Eueſque, vn Moine & 69. aultres hommes, prins par Guillaume Boork de Ardenrie & que tout le reſidis 69. prins.
               
de ceux de ce nauire ont eſté tuez ou noiez tellement que ſelon qu'il eſcrit Melaghlen Mac Cabb 
               Melaghlen Mac Cabb en a tua 80. vn Galloglaſſe, qui vault autant en leur langue qu'vn halbardier Irlandois, en tua 80. auec ſa hache d'armes.
            Le Mercredi xi. de ce meſme Mois de Septembre, 8. ſept des nauires le ſquels auoient ſeiourné dans lariuiere du Shenan, partirent de ceſte rade auec vn vent d'Eſt & deuāt que de partir mirent Vn nauire d'Eſpagne de 1000. tonneaux bruſlé par les Eſpagnols. en feu vn aultre fort grand nauire de leur flotte, lequel eſtoit de mille tonneaux pour le moins.
            Aduis a eſté donné par le Lieutenāt de Cork 
               9. que ce 17. dernier de Septembre deux aultres grās Deux aultres nauires perdus nauires de ceſte flotte auroient eſté perdus vers les coſtes de Connaught.
            
            L'admiral appellé Iean Martin de Ricalde 
               10. vint dans le golphe de Bleſkeys auec vn grand nauire & vne barque, enuiron le vi. iour de Septembre & a ſeiourné là, auec vn aultre nauire de 400. tonneaux & vne barque, leſ quelles y arriuerent depuis: ſice n'eſt qu'ils ayent eſté diſsipez ou perdus par ceſte grande tempeſte laquelle a eſté le xvij. & xviij. de ce Mois. Car tel eſtoit l'eſtat de c'eſt Admiral à ſon arriuéc. Son nauire auoit eſté percé d'oultre en oultre xiiij. ou xv. fois: & ſon moindre maſt tellement offencé qu'il n'ozoit porter ces pleins voiles, & ny reſte pas dedās 60. mariniers, & encores ſimal en poinct, que pluſieurs d'entre-eux ſont du tout abatus de maladie & le reſte ſifoible qu'ils eſtoient incapables

de faire aucun bon ſeruice n'y aiant iour qu'il ne s'en iettaſt hors du bord, cinq ou ſix de leur compagnie.
            
               ESTANS PARVENVS▪IVSQVES icy en ceſte Impreſsion, ſelon que chaque iour apporte plus de certaineté & de particularitez de la perte des Eſpagnols en Irlande, on en a receu les Aduertiſſemēs ſuiuans, qui ſont les Examinations & depoſitions de quelques vngs qui ſe ſont là ſauuez & y ſont priſonniers.
               
                  Iean Antonio de Monona Italien, filz de Franciſque de Monona, Pilote du nauire appellé Saincte Marie de la Roze, du port de mille tonneaux & ietté au Golphe de Blaſkey.
                  EXaminé l'onzieſme iour de Septembre, dict Examination faicte l'onzieſme de Septembre. que luy & le reſte de l'armée delaiſſerent la flotte Angloiſe (ſelon qu'il eſtime) vers la coſte de l'Eſcoſſe. Et que pour lors il leur defailloit de leur Armade complette, quatre Galeres, ſept nauires & l'Admirale des Galeaſſes: Et que lors il leur eſtoit mort tant par combat que par maladie huict mille hommes pour le moins. Qu'il ne ſçait Huict mille Eſpagnols perdus par combat o
                           •
                         par maladie. là où il a laiſſe le Duc: mais que depuis ce tempslà, il a eſté xviij. iours es parties du Nord ſans veoir aucune terre, & pour tant ne peult nommer

aucune place: mais qu'apres eſtans eſcartez par la tempeſte, le Duc g
                        •
                     rda touſiours ſa route en pleine mer, & eux cherehans terre, tirerent vers le Cap de Clere, comme auſsi firent pluſieurs aultres nauires, au nombre (comme il eſtime) de xl. auec le Duc s'en allerent xxv. nauires.
                  Qu'il eſt icy arriué circuiſſant l'Eſcoſſe, eſtimāt que le Duc eſt à preſent bien pres de l'Eſpagne. Que le deſſeing du Duc, apres auoir mouillé l'anchre deuant Calais, eſtoit d'aller en Flandres: mais qu'a cauſe du vent contraire & de la baſſe eaue, il n'y pouuoit pas aborder pour la grādeur de ſes nauires.
                  Oultre les nauires ſuſdicts il ſe ſouuient que Deux nauire
                           •
                         coulez a fonds. deux aultres furent enfoncés és coſtes de l'Eſcoſſe pour le dommage qu'ils auoient receuparles coups de l'Armée Angloiſe: L'vn appellé de Sainct M
                           •
                        tthieu, du port de 500. tōneaux, là ou furent noyez 450. hommes: l'aultre nauire eſtoit Biſcain, de Sainct Sebaſtien, de 400. tonneaux, la ou auſsi furent noyez 350. hommes.
                  Et quant au nauire auquel luy eſtoit, appellé Saincte Marie de la Roſe, de 1000. tonneaux de Vn nauire de 1000. tonneaux coulé auec 500 hommes. port, de 500. hommes, qui y eſtoient, il n'en eſt eſchappé que luy ſeul. En ce nauire, entre les principaux, furent noiez ceux qui enſuiuent. Le Prince d'Aſcule filz baſtard du Roy d'Eſpagne, le Capitaine Le filz baſtard du Rov noyé auec aultres perſonnes de qu
                           •
                        
                        lité. 
                     Matuta, le Capitaine Conuale Portugais, Lopecho de la Vega de Caſtille, Guarionero de Caſtille, Montaneſe de Caſtille, Villa Franca de Sainct Sebaſtiē, Capitaine dudict nauire: le General

de toute la Flotte de Guipouſque, nōmé Dom Michel d'Oquendo, auec aultres xx. Cheualiers qu'ils appellent Aduenturiers, pource qu'ils eſtoient à leurs propres charges.
                  Dict auſsi que leur armée eſtoit en grand default d'eau freſche: & eſtant enquis qu'elle prouiſiō de vin & d'aultres choſes neceſſaires, il y auoit au vaiſſeau qui auoit eſté ietté illec, dict qu'il y auoit Cinquante Canons, & vingt & cinq aultres pieces: Cinquante tonneaux de vin, & trente mill Ducats, en or & en argent perdus. cinquante groſſes pieces de fonte tous Canons de batterie, auec xxv. aultres pieces, en partie de fonte, en partie de fer, apartenans au nauire. Qu'il y auoit auſsi 50. tonneaux de vin ſec. En argent, quinze mille Ducats: & en or, tout autant: mais beaucoup plus de richeſſe en habillemens, plats & couppes d'or.
                  Dict en oultre que le Duc de Medine auoit donné commandement a toute leur flotte, de faire ſa retraite à la Crongne, & qu'à peine de la vie, nul n'euſt a ſe departir delà, qu'il n'euſt entendu plus a plein ſa volonté.
               
               
                  La depoſition de Emanuel Fremoſa Portugais. du 12. Septemb. 1558.
                  
                  DIct, qu'il eſtoit au nauire appellé S. Iean de Port de Portugal, de la charge d'onze cens tō
                     neaux, auquel eſtoit Dom Iean Martin de Ricalde Admiral de toute la Flotte ſoubz le Duc, qui eſt General de toute l'armée: auquel nauire quand ils partirent, il y auoit 800. ſoldats, & de mariniers, 60. Portugais, & 40. Biſcains: C'eſtoit le plus

grand de toute l'Armade.
                  Ils eſtoient en tout, ſelon qu'il dict, lors qu'il partirent, 135. voiles, & de ce nombre, y auoit quatre Galeaſſes, quatre Galcres, & neuf ayans charge de la prouiſion des viures. Ils partirent de la Crongne quinze iours apres la S. Iean derniere ſelon leur compte.
                  Dict, qu'ils eſtoient enuoiez au Duc de Parme, pour eſtre par luy emploiez en Angleterre au temps qu'il vouldroit ordonner.
                  Enuiron huict iours apres leur debarquement de de la Crongne, il dict que toute leur flotte arriua Quinze hōmes 
                           •
                        erdus au combat deuant le Lizard. au Lizard, qui eſt vn Cap en Cornuaille.
                  Dict auſſi, qu'enuiron ce lieu là le General baiſſa les voiles, & qu'eux ſur cela, les baiſſerent toute la nuict: Que le lendemain au matin ils virent la Perte d'aultres 25. hommes an meſme nauire. Flotte Angloiſe, & alors ils hauſſerent les voiles.
                  Dict, qu'ils eſtoient au parauant informez que la Flotte Angloiſe eſtoit dans Plemouth & Dart-mouth.
                  
                  Dict en oultre, que le premier combat entre les Flottes commenca vers le Nord-Est du Lizard: Et qu'en ce combat, leur nauire perdit 25. hommes.
                  Dict, que là il y eut vn aultre combat par qu
                        •
                     
                     tre ou cinq iours le long de la coſte, & qu'en iceluy le nauire auquel luy depoſant eſtoit, fit perte de vingt & cinq hommes: Quant à la perte que firent les aultres nauires en ce combat, il ne le peult dire: mais ils y perdirent deux nauires, en l'vn deſquels eſtoit Dom Pedro, l'aultre ſut bruſlé. Deux nauires perdus.
                  
                  
                     
Ils mirent l'anchre à Calais attēdans le Duc de Parme, là ou par quelques nauires embrazées i
                        •
                     s furent contrainct spar les Anglois de laiſſer les anchres, & de ſe departir: de façon que chaque nauire fit perte de deux Anchres en ce lieu là.
                  Le lēdemain cōmenca le combat ſur les 8. heures du matin: lequel cōtinua huict heures, tout le long du canal vers le Nord, la Flotte Angloiſe pourſuiuant tout ce temps celle d'Eſpagne: en telle ſ
                        •
                     rte, que s'ils ſe fuſſent preſentez pour ioindre à bord la Flotte Eſpagnole, ils voioiēt leur General ſi frappé d'eſtonnement, qu'à ſon aduis, il euſt rendu toute l'armée.
                  Dict, qu'en ce combat la Flotte Eſpagnole perdit Vne Galeaſſe ietté ſur les ſables. Deuz Gallions & deux aultres nauires enfoncez. vne Galeaſſe, laquelle fut portée ſur les bans pres de Calais, deux Gallions de Lisbonne apartenans au Roy, vn nauire Biſcain, de quatre a cinq cēs tonneaux fut là auſſienfoncé, cōme pareillemēt vn aultre nauire: apres lequel combat le General fiſt reueuë de l'armée, & trouua qu'il y auoit enuiron ſix vingtz voiles de reſte de toute l'armée, ſelon le rapport de ceux qui venoient des hunnes: mais ſelon que luy en pouuoit iuger, il ne peut veoir alors plus de 85. voiles ou là enuiron: Ce qu'eſtoit deuenu le reſte, il ne ſcait.
                  Dict d'auantage, qu'en ce combat il y eut trois Trois nauires Venetiens fort offencées du Canon. grans vaiſſeaux Venetiens en danger de s'enfoncer en mer, eſtans fort offencez & percez tout oultre en beaucoup d'endroicts: 
                        •
                     mais pour lors ilz furent ſecourus par les Charpentiers, touteſfois ſelon

qu'il a peu entendre, pource qu'ils n'eſtoient pas en poinct de pouuoir garder la mer, ilz prindrent la route de Flandres: ce qui en eſt aduenu, il ne le peult dire.
                  Il adiouſte qu'ils furent pourſuiuis par aucuns de la Flotte Angloiſe, enuiron cinq iours apres le combat, vers le Nord hors de la veuë de toute terre, & ce, comme il eſtime, vers la partie du Nord de l'Eſcoſſe.
                  Et dict, qu'enuiron quatre iours apres que l'armée d'Angleterre les eut laiſſez, tout le reſte de l'armée eſtant d'enuiron ſix vingtz voiles, comme dict a eſté, vint a vne Iſle, à ſon aduis, vers le Nord d'Eſcoſſe, là où ils ne ſeiournerent point, & n'y eurent aucun rafreſchiſſement: mais en ce lieu, le General raſſembla toutes les nauires enſemble, leur donnant charge de ſe rendre en la plus grande diligēce qui leur ſeroit poſsible, au premier haure ou de l'Eſpagne, ou de Portugal qu'ils pourroient, pour la grande deſtreſse en laquelle ils eſtoient reduictz par faulte de viures & aultrement, diſant qu'ils en eſtoient venus d'autant plus mal fournis, qu'ilz auoient attente d'en eſtre aidez plus amplement par le Duc de Parme. Au reſte il adiouſte, qu'en ce nauire ilz mouroient par chacun iour quatre ou cinq de faim & de ſoif: & toutesfois que ce nauire eſtoit vn des mieux fournis de victuailles, 
                        •
                     e qu'il ſçait, pource que des aultres nauires ilz venoient pour estre ſoulagez par ceſtui-cy.
                  Apres cela, par l'eſpace de dix iours toute la

Flotte conioincte enſemble, garda touſiours vne meſme route le mieux qu'il leur eſtoit poſsible vers l'Eſpagne. Auquel tēps, qui eſtoit il y a vingt iours ou plus paſſez, il aict, qu'ilz furent eſpars & diſsipez par vne grande tempeſte laquelle dura depuis quatre heures du ſoir iuſques au lendemain à dix heures du matin. Par laquelie tempeſte l'Admiral ſe departit auec vingt & ſept voiles, & entre iceux, qu'ily auoit vne Galeaſle, auec vingt & huict forceres de chaque coſté: Ce qu'eſt deuenule reſte de l'armée, il ne ſçait.
                  Dict auſsi, qu'ily a dix iours paſſez ou enuiron, ilz eur
                        •
                     nt vne aultre grande tempeſte auec du brouillas: par laquelle tempeſte, ilz furent de rechef eſcartez tellement gue de ces xxvij. voiles ne ſont venuës en ces coſtes pres Dingle Cuſhe ſinon l'Admirale, vn autre nauire de 409. tonneaux & vne barque d'enuiron 40. ce qu'eſt deuenu le reſte deſdictz xxvij. voiles, il ne ſçait, ſinon qu'vne grande hour que de 400. tonneaux eſtoit ſi deſpourueuë, qu'elle fut iettée ſur les bans, vingt lieuës loing de Dingle Cuſhe: ne ſçait qui eſtoit Capitaine de ceſte hour que, mais dict qu'en l'Admirale il n'y reſte à preſent de toutes ſortes de perſonnes qu'enuiron 500. deſquels il y a 25. Biſcains & 40. Portugais tous mariniers, & entre iceux, le Maiſtre & l'vn des Pilotes fort malades.
                  Il adiouſte, qu'ily a 80. ſoldats & xx. mariniers en l'Admirale giſans fort malades & ſe mourans de iour à aultre: le reſte, à ſon dire, ſont fort

foibles, & meſme le Capitaine fort triſte & affoibly. Il dict, que ceſte Admirale eſt fournie de cinquante quatre pieces de fonte, & d'enuiron quatre vingts quintaux de pouldre.
                  Dict, que pour la vehemēce du vent d'Oueſt, ils ſe trouuerent ſi prochains de la coſte deuāt que s'en apperceuoir, qu'il ne leur fut iamais poſsible de doubler & ſe retirer de là.
                  Il n'y a plus en l'Admirale que 25. pippes de vin, fort peu de pain, & d'eau, rien du tout, ſinon celle qu'ils ont apportée d'Eſpagne, qui eſt eſtrangement puante: & quant à leur chair & viande, leur ſoif eſt ſi grande, qu'il leur eſt impoſsible d'en manger.
                  Selon la cognoiſſance qu'il en peult auoir, il dict que nulle partie de l'armée n'a prins terre nulle part, iuſqu'a-lors qu'ils ſont venus en ces costes de Dingle Cuſhe, & n'ont eu eau, viures, n'y aucun rafreſchiſſement d'aucune coſte ny place, depuis que l'armée d'Angleterre les laiſſa.
                  Dict, que lors qu'ils eſtoient deuant Calais, il vint vne Pinnaſse en leur Flotte de la part du Duc de Parme, qui les aduertit que le Duc ne pouuoit eſtre preſt iuſques au vendredy. Ce pendant, par le combat de l'armée Angloiſe, il ne l
                        •
                     ur fut poſsible de tarder là ſi long temps.
                  Dict, que l'intētion de l'Admiral eſt, au premier vent cōmode, de ſe retirer en Eſpagne. 
                        •
                     t que c'eſt vn cōmun bruit entre les ſoldats s'ils peuuent vne fois gaigner la maiſon, qu'ils n'entreprendrōt plus d'auoir rien à demeſler auec l'Anglois.
                  
                     
Quant aux principaux hōmes qui ſont en Admirale, il nomme Dom Iean de Lina Eſpagnol Capitaine en chef des ſoldats du nauire: Dom Gomes Eſpagnol, qui eſt vn aultre Capitaine: Dom Sebaſtien gentil homme Portugais qui eſtoit volontaire: vn Marquis Italien auſsi voluntaire: & vn aultre gētil homme Portugais, lequel il ne cognoiſt point, mais dict que ceux là ſont des 
                        
                           〈◊〉
                         principaux de l'armee ſont marqu
                           •
                        z de Croix en leurs habits. prin
                        •
                     ipaux entre eux, qui portent des Croix ſur l'eurs habillemens.
                  Il y a au meſme nauire d'aultres moindres gentilz-hommes & tous les ſoldats qui eſtoiēt audict nauire, eſtoiēt tous Eſpagnols. Il y a auſsi en la pet
                        •
                     te barque laquelle eſt auec eux, enuiron vingt & cinq perſonnes: mais combien il y en a en la hourque qui eſt là il ne ſçait.
                  Il eſtime que le Duc eſt paſſé vers l'Eſpagne▪ pource qu il eſtoit quelque xij lieuës plus auancé vers l'Ouest, que n'eſtoit l'Admiral au temps de la premiere tempeſte.
                  Dict, que le grand Gallion enuoyé du Duc de Florence; n'a oncques eſté veu depuis le combat de Calais & que ceux qui eſtoient dedans les Galleaſſes furent grandement endommagez par la Flotte Angloiſe.
               
               
                  Depoſition d'Emanuel Franciſco.
                  
                     
                        Le 12. de Septemb. 1588.
                     
                  
                  
                     EManuel Franciſco Portugais dict en toutes choſes comme le dernier depoſant, iuſques au

cōbat de Calais, auquel il dict ſçauoir qu'vne Galeaſſe fut portée ſur les ſables à Calais: & que deux Gallions du Roy l'vn appellé S. Philippe, de la charge de 800. tonneaux, & l'autre nommé S. Matthieu auſsi de 800. tonneaux, auec vn nauire de Biſcaie d'enuiron 500. & vn nauire Caſtillan d'enuiron 400 tonneaux, coulerent tous à fonds: pource que quelques hommes de ces nauires furent diuiſez & mis au nauire de l'Admiral auquel, luy depoſant, eſtoit.
                  Le cōbat fini, dict, que celuy qui eſtoit aux hūnes, fiſt rapport qu'il reſtoit de l'armée Eſpagnole, 120. voiles leſquels eſtoiēt fort offēcez, & que l'Admirale auoit eſté percée pluſieurs fois tout oultre, meſmemēt d'vn coup en leur maſt. Et que tout l'equippage de la proue eſtoit degaſté, confeſſant qu'ils eſtoient en grande crainte de la Flotte Angloiſe & redoutoient fort qu'ils ne les abordaſſent.
                  A cauſe du 
                        •
                     oup ſuſdict, le moſt de l'Admirale eſt ſi ſoible qu'il ne peult ſouſtenir aucune tempeſte ny porter les voiles tels qu'aultrement il pourroit faire. Quant aux aultres articles, il s'accorde du 
                        •
                     out auec le precedēt depoſant, excepté qu'il n'a ny veu ny ouy parler d'aucune Pinnaſſe qui fuſt venuë de la part du Duc de Parme. Et ne ſe ſouuient poinct d'auoir veu apres la premiere tempeſte auec l'Admirale vingt nauires: mais dict que ceux qui eſtoient au meſme nauire auec luy, diſoient communement qu'ilz aimeroient mieux, qu'on les portaſt en terre que de iamais entreprendre voiage

en Angleterre: adiouſtant que les plus habiles qui ſoiēt au nauire de l'Admiral, ne ſe peuuēt pas ſouſtenir, & que s'ils font tāt ſoit peu de ſeiour au lieu là ou ilz ſont, ſelon ſon iugement, il fauldra qu'ils periſſent. Pour ſon regard, quant cela ſeroit en ſon option, il ne vouldroit poinct retourner en Portugal, pource qu'il ne vouldroit eſtre derechef contrainct à vn ſemblable voiage.
               
               
                  Iean de Conido de Lekit en Biſcaie Marinier.
                  
                     
                        Le 12. de Septemb. 1588.
                     
                  
                  
                     IEan de Conido de Lekit en Biſcaye Marinier, dict, qu'il eſtoit au meſme nauire auquel eſt l'Admiral: qu'il fiſt le cōpte de l'armée, apres le cōbat fini deuant Calais: que là il ne ſe trouua pas de reſte plus de 110. ou 112 nauires, de toute l'armée Eſpagnole. Dict en oultre qu'il eſtoit aduenu de toucher & faire eau à l'vne des Galeaſſes, il y a enuirō xv, iours: ce qu'il penſe eſtre aduenu vers la coſte du Nord de ceſte Iſle. Il ne ſe ſouuient qu'il y euſt 20. voiles de reſte en la cōpag nie de l'Admiral apres la premiere tempeſte, laquelle aduint ily a enuiron trente iours. Dict, que le Duc defendit expreſſemēt que nul n'euſt à prendre terre, quelque part que ce fuſt, ſinon par ſon commandement: Confeſſe, que L'armée d'Eſpagne fort endommagée du Canon des Anglois. l'armée laquelle reſtoit apres le dernier combat eſtoit merueilleuſemēt intereſsée & pluſieurs vaiſſeaux percez tout oultre, & leur cordages rompus & gaſtez de coups de Canon. Quant aux aultres poinctz, il s'accorde du tout auèc le precedent depòſant,

quant à la ſubſtance. Dict en oultre, qu'il y auoit vn Pilote Anglois auec le Duc. Et pour le regard de l'Eſcoſsois priſonnier, qu'il fut prins vers le Nord, apres que la Flotte Angloiſe les eut laiſſez en vne nauire de cinqu
                        •
                     nte tonneaux, auquel eſtoient enuiron ſept hommes, ayans eſté amenez tāt les hommes que le vaiſſeau auec la Flotte. Que ſix deſdictz Eſcoſſois eſtoiēt en vn meſme bord auec l'Admiral, deſquels ceſtuy-cy qui eſt prins, eſt l'vn Il adiouſte qu apres que la Flotte Angloiſe les eut laiſsez, les Eſpagnols ietterent en la mer tous Les Eſpagnols 
                           •
                        ettent lcurs Ch
                           •
                        uaux & leurs Mulex. leurs cheuaux & leurs mules, pour conſeruer leur eau, laquelle eſtoit portée dans certaines hour ques ordonnées pour ceſt effect.
               
               
                  Le ſecond examen de Iean Antoine de Monona marinier, de Gennes.
                  
                     
                        Le 15. de Septemb. 1588.
                     
                  
                  DIct, que ſon pere & luy auec aultres vindrent à Lisbonne, en vn nauire de Gennes, il y a maintenant vn an: là où ilz furent embar quez de par le Roy d'Eſpagne: ce nauire eſtoit d'enuiron 400. tonneaux.
                  Dict, qu'apres cela, ſon pere fut ordonné Pilote Filz Baſtard du Roy en meſme Nauire auec le Duc, & ſa deſcente en terro. dans le nauire appellé noſtre Dame de la Roze, de la charge de mille tonneaux, apartenant au Roy. Que le Prince d'Aſcule baſtard du Roy, vint en la compagnie, & au nauire du Duc, appellé Le Gallion de S. Martin, de mille tonneaux de port: mais qu'à Calais, lors que l'armee Angloiſe s'approch
                        •
                     
                     
d'eux, ce Prince ſortit en terre: tellement que deuāt ſon retour, le Duc auoit eſté contrainct de coupper ſes anchres & ſe departir: qui fut cauſe que ce Prince ne peut r'entrer en ce nauire, mais vint en celuy qui eſt appellé noſtre Dame de la Roze, & auec luy auſsi y vindrent vn Dom Pedro, Dom Diego, Dom Franciſco, & ſept aultres gentilz-hommes de marque leſquels faiſoient compagnie au Prince. Dict, que le Capitaine de ce nauire eſtoit Villa Franca de S. Sebaſtien, & Matuta, eſtoit Capitaine de l'Infanterie de ce nauire: auquel auſsi eſtoit Capitaine Suwares Portugais, & vn Garrionero, Capitaine Caſtillan, Lopecho de la Vega, auſsi Capitaine Caſtillan, le Capitaine Montaneſe Caſtillan, vn Capitaine Frāciſco, Caſtillan, & Michel Oquendo, lequel eſtoit general de ce nauire. Il y auoit auſsi en iceluy vn Capitaine Irlandois nommé Iean Ryſe aagé d'enuiron 30. ans, & vn aultre Irlandois appellé Francois Roche. Le Prince eſtoit de l'aage d'enuirō vingt & huict ans. Dict auſsi qu'il y auoit là d'aultres gentilz-hommes volontaires qu'ils appellent Aduēturiers, mais non pas de tel rang que les aultres. Ily auoit, ſelon qu'il dict, en ce nauire enuiron 700. hommes en tout, lors que premierement ilz partirent, mais quand il eſt coulé à fonds, qu'il n'y en auoit qu'enuiron 500. le reſte eſtant mort ou par le combat, ou par maladie.
                  Il dict, que ce nauire auoit eſté percé quatre fois, & que l'vn des coups auoit percé entre le vent &

l'eau: ce qui leur donnoit crainte que le vaiſſeau ne Perte du Nauire de la Roze▪ & des Seigneurs, & comment. vint à couler, la pluſ-part du cordage eſtant rompu de coups. Ce nauire vint toucher cōtre les Rochers au golphe de Bleskeys, Mardy dernier ſus le midy, vne lieuë & demic loing de terre, là ou tous ceux qui eſtoient au nauire, perirent, luy ſeul depoſant excepté, lequel ſe ſauua ſur deux ou trois ais, leſquels s'eſtoient deſioinctz. Les gentilz-hommes eſſaians de ſe ſauuer dans le bateau, ilz le trouuerent ſi eſtroictement lié, qu'il ne leur fut poſsible de le deſlier: qui fut cauſe qu'ils perirent tous. Et auſsi tost que le nauire donna cōtre le rocher, l'vn Pilote tu
                           •
                        . des Capitaines tua le pere de luy, depoſant, diſant qu'il l'auoit faict par trahiſon.
                  Dict que là, vint en leur compagnie vn nauire Portugais d'enuiron 400. tonneaux, lequel entrāt dans ce Golphe, y ietta l'ancre tout contre le lieu où auſsi eſtoit à l'ancre l'Admirale, appellée S. Iean, auquel eſtoit Dom Martin de Ricalde.
                  
                  Dict, qu'enuiron vingt & deux iours au parauant, le Duc s'eſtoit departi d'eux, aiant enuiron vingt & cinq nauires en ſa cōpagnie, & en reſtoit enuiron quarante auec l'Admiral: mais ce nauirelà n'auoit pas peu ſuiure l'Admiral, à cauſe que ſes voiles eſtoient rompus. Et quant au reſte de l'armée, tous eſtoiēt ſi eſcartez qu'il ne ſçait qu'ils ſont deuenus.
                  Dict, que le Duc eſtant mieux fourni d'eau que les aultres, s'auanca d'auantage en la mer vers l'Oueſt, voulant que l'Admiral auec ſa compagnie,

qui eſtoiēt plus mal accomodez d'eau, eſſaiaſſent en quelque coſte d'en recourer defreſche. Depuis ce temps, ils ont touſiours eſté ſeparez par les nuictz & par la tempeſte. Au reſte, il afferme que ce nauire ny aucun aultre de la Flotte, n'ont touché aucune terre & n'ont eu aueun rafreſchiſſemēt d'eau ou de victuailles en quelque place que ce ſoit, depuis leur partement: excepté de deux Eſcoſſois, leſquels ils prindrent ſus la coſte d'Eſcoſſe: deſquels le Duc print le poiſſon & les victuailles, & les paia.
                  Il dict pareillement, que leurs nauires eſtoient ſi batus & le vent ſi contraire & les bans en la coſte de Flādres ſi perilleux, que le Pilote qui eſtoit au nauire du Duc, dreſſa leur route, pour la plus grande ſeureté, vers le Nord.
                  Dict, que l'vn des iours du combat entre les deux armées, le Duc voiant que la Flotte Angloiſe les pourſuiuoit auec tant de hardieſſe, requiſt ſa Flotte, puis qu'il n'y auoit point d'aultre remede, de ſe diſpoſer au combat.
                  Dict auſsi, que deuant Calais, il ſe perdit ce iour là quatre mille hōmes au combat, oultre mille qui Au combat à Calais furent tuezles Maiſtres de Camp de la Caualerie & Infanterie, des Tertij de Naples & Sicile, & quatre mille aultres, oultre mille qui furent noie
                           •
                        . furent noiez en deux nauires. Le Maiſtre de la Caualerie des Tertij de Naples & de Sicile y fut tué par vne groſſe piece qui luy rompit la cuiſſe: il ne ſe ſouuient point de ſon nom. Alors auſsi le Maiſtre de Camp de la Caualerie, & le Maiſtre de Camp de l'Infanterie furent tous deux tuez: de leurs noms il ne s'en ſouuient point.
                  Dict, que les quatre Galeaſſes eſtoient de Naples:
                     
Que les quatre Galeres laiſſerent la Flotte quarante lieuës deuant qu'ils approchaſſent pres de l'Angleterre.
                  Dict, que le nauire de Florence s'en eſt allé auec le Duc. Il adiouſte auſsi qu'il y auoit quatorze vaiſſeaux Veniciens en ceſte Flotte: deſquels les deux ont eſté noyez. Qu'eſt deuenu le reſte, il ne ſçait. Ils ne ſeruoient le Roy que par arreſt qui en auoit eſté faict: Ily auoit trois Pilotes Anglois au nauire du Duc.
                  Finalemēt il dict, qu'en ce nauire coulé à fonds, il y auoit trois coffres pleins de monnoie: Et ne ſçait pas ce qui mouuoit le Duc de commander que tout le reſte de l'armée ſe retiraſt à la Crongne, & ne s'en departir point ſans ſon commandement à peine de la vie.
               
               
                  L'examen de Iean Antonio de Moneke, à quinze lieuës loing de Ganna.
                  
                     
                        Le 17. de Septemb. 1588.
                     
                  
                  IL dict que le Prince d'Aſcule eſtoit homme greſle, La forme & ſtature du Prince d'Aſcule. & de ſtature paſſablement grande aagé de vingt & huict ans, aiant les cheueux crepelus, & de couleur noiraſtre, le front eſleué, peu de barbe à 
                     Ses habillemēs la Marqueſote, blanc de viſage, mais auec quelque rougeur ſur les iouës. Lors qu'il fut noié, il auoit vn habillement de ſatin blanc, le pourpoinct & les chauſſes decoupées à l'Eſpagnole, & vn bas de ſoie de couleur de fueille morte. Quand ce Prince vint en leur nauire à Calais, il eſtoit habilé de velours

ras, convert d'vn paſſement d or bien large. Dict, que les ſeruiteurs du Prince eſtoient pour la pluſpart an meſme vaiſſeau que luy depoſant eſtoit, depuis leur partemēt d'Eſpagne. Et comme ilz eſtoiēt à Calais, que le Prince paſſa en vn petit Eſquif, de nauire en nauire, pour les diſpoſer: Aucuns diſent qu'alors il deſcendit en terre. Dict, qu'on eſtime que le Duc eſtoit eloingné du Nor-Oueſt de l'Irelande, vers l'Oueſt, quand il ſe partit du reſte de ſa compagnie. Dict, qu'il ſe ſepara par vne tēpeſte qui s'eſleua la nuict, & qu'enuiron ſix iours apres, vn Gallion Portugais rēcontrant ceſtuy leur nauire, & paſſant outre dist à ceux qui eſtoient dedans, que vingt & cinq des nauires de toute l'armée s'en eſtoient allées auec le Duc: & que le reſte de l'Armée eſtoit diſperſe par la tempeſte, huict en vn endroict, & quatre en l'aultre de compagnie, trauerſans la mer ainſi eſcartez: Mais combiē de nauires ily auoit de reſte lors qu'ils departirent des coſtes d'Eſcoſſe, luy depoſant, ne le peult dire. Biē, dict-il, qu'apres ceſte premiere tempeſte qui s'eſleua il y a vingt & cinq iours paſſez, par vn vent de Sur-Oueſt, deuant que d'eſtre perdus, ils out eſté agitéz par maintes tempeſtes, tantoſt d'vn coſté, tantoſt de l'aultre, par vne grande varieté de vens.
               
               
                  Second examen d'Emanuel Fremoſa.
                  
                     
                        Le 17. de Septemb. 1588.
                     
                  
                  
                     EManuel Fremoſa examiné le meſme iour dict, Reſte de l'armée d'Eſpagne deuant la tempeſte. que le iour prochain deuāt la grande tempeſte,

par laquelle le Duc fut ſeparé d'auec eux (auque
                        •
                      iour il faiſoit vn grand calme) luy-meſme conta le reſte de l'armée, & qu'elle eſtoit alors en tout de 78. voiles.
                  Dict, que lors qu'ils eſtoient les plus eſlongnez, ils eſtoient par les 62. degrez du Nord, diſtans de toute terre de quatre vingts lieuës & plus, vers le Nor-Oueſt de l'Eſcoſſe, & aiās le Cap de Clere au Su & tenant de l'Oueſt, & cela fut par l'eſpace de quatre ou cinq iours. Depuis alors iuſques à la tempeſte, ils eurent le vent pour la pluſpart Oueſt & Oueſt ſur-Oueſt, & quelques fois Oueſt nor-Oueſt: mais ceſtui cy de fort peu de durée.
                  Il dict, qu'il eſtoit ſceu de fort peu de perſonnes, que le Prince ſilz baſtard du Roy fuſt en l'armée, Prince d'Aſcule incogneu. iuſques à ce qu'on fuſt arriué à Calais: là où ce Prince enuiron le temps du combat, à ce qu'on dict, ſe fiſt paſſer en la coſte de Calais en vn petit Eſquif: mais au parauant, il ſe comportoit comme particulier dans le nauire du Duc, ſans que iuſques alors il fuſt remarqué, ou qu'on parlaſt de luy en forte quelconque. Mais en oultre il dict, que là ily auoit vn grand Prince Italien homme de commā
                     dement, en vne grande Argouſoiſe & bien fournie Prince Italien incogneu en vne Argouſoiſe appellée le Rat. de toutes choſes, lequel deuant qu'ils approchaſſent les coſtes d'Angleterre, feſtoioit bien ſouuent le Duc & les plus grans de l'Armée. Ceſte Argouſoiſe eſtoit appellée le Rat.
                  
                  Dict, qu'il ne s'apperçeut point ſi ce nauire eſtoit en la Flotte le iour de deuant la tempeſte: mais

lien que ce nauire eſtant renommé, on s'enqueroit ſouuent s'il estoit en la compagnie: & qu'on reſpondoit, qu'il y estoit: Dict auſsi, que le principal threſor ordōné pour la paie, estoit (ſelon qu'il a entendu) en la Galeaſſe qui fut iettée ſur les bans à Calais: & en vn nauire de Siuile faict en Galice, 
                     Diſtribution du threſo
                           •
                         pour l'armée. appellé le Galega, d'enuiron 700. tonneaux de port, auquel estoit Dom Pedro de Valdez, & lequel fut prins en la coste du Su.
               
               
                  L'examen de Pierre Carre Flamand.
                  DIct, qu'au nauire auquel il vint, appellé S. Iean, qui estoit vn Gallion du port de 900. tōneaux, oultre Martin de Ricalde, il y auoit cinq Capitaines, Dom Iean de Lune, Dom Gomes de Galanezar: Dom Pedro de Madri, le Comte de Paredes, Dom Felice, & y auoit auſsi vn Italien Marquis de Piedmont, appellé le Marquis de Faruare.
                  
                  Il adiouſte auſsi, que l'Admiral, depuis le combat de Calais, n'est point ſorti de ſon lict, ſinō depuis il y Admiral touſiours au lict depuis le comba
                           •
                         de Calais par 6. ſemaines & plus. a au iourd'huy huict iours qu'ils furent ie ttez ſur le bans. Dict auſsi, que cest Admiral est de Biſcaye, ou de Bilbo, ou de Alerede, aagé de ſoixante & deux ans, & hōme de ſeruice. En oultre il dict, qu'il y auoit en ceste armée des vieux ſoldats de Naples, ſoubz la cōduicte de Dom Alonſo de Vieux ſoldats de Naples & de Sicile. 
                     Sono, & des vieux ſoldats de Sicile, ſoubz la cō
                     duicte de Dom Diego Pimenteli, duquel le nauire fut perdu pres Calais. Là auſsi estoit Dom
                     
                     Alonſo de Leua, Maistre de Camp de la Caualerie de Milan. Dict auſsi, qu'il y auoit en la Flotte, & au nauire du Duc, vn filz bastard du Roy Philippe aagé de vingt & huict ans & appelle le Prince dAſcule en Italie, lequel ſe fiſt tranſporter d'auec eux en vne Pinaſſe, comme il eſtime, eſtant pres dc Calais.
                  
                  Par aultre Aduertiſſement du quatorzieſme de Septembre, il a esté certifié au my Lord Lieutenant pour ſa Maieſté en Irlande, de la part du Comte de Tiron, eſtant en ſon Chaſteau de Dongannon, qu'aiant eu aduis de la deſcente de certains Eſpagnols vers le Nord d'Irlande, il auoit enuoié deux Capitaines Anglois vers eux auec l
                        •
                     urs compagnies, au nombre de cent cinquante, Six cens Eſpagnols aſſaillis & vein
                           •
                        us & prins par 150. Anglois. qui les trouuerent au Village de Sire Iean Odoghertie, appellé Illagh: & là aians deſcouuert qu'ils eſtoient en nombre d'enuiron ſix cens, il ſe camperent pour ceſte nuict pres d'eux à la portée du mouſquet: & enuiron la minuict leur attaquerent l'eſcarmouche par l'eſpace de deux heures, en laquelle eſcarmouche le Lieutenant de Camp Eſpagnol a
                        •
                     ec vingt aultres Eſpagnols fut tué, oultre beaucoup d'aultres qui furent bleſſez.
                  Le iour ſuiuant, ils attaquerent derechef l'eſcarmouche àl'encontre des Eſpagnols, leſquels ſur cela ſe rendirent. Et furent amenez, eſtans priſonniers, au Comte à Dongannon, lequel pretend les enuoier au my Lord Lieutenant. Ils ſont eſtimez gens de valeur, & l'vn d'entr' eux auoir

eu quelque grande charge & commandement par beaucoup d'années. Dequoy ledict my Lord Lieutenant donnera aduertiſſement ſi toſt qu'on les aura amenez à Dublin.
                  
                  Il peut eſtre ſuruenu quelques faultes en l'eſcriture des noms Eſpagnols en Francois, pource qu'ils ont eſté eſcrits par forme d'interpretation, premierement de la bouche des Eſpagnols & puis d'Anglois en Francois: Mais au nombre & qualités des perſonnes, ou des morts ou des viuans, il n'y peult auoir faulte, ſelon les informations faictes iuridiquement.
                  
                     
                        Le 27. de Septembre. 1588.
                     
                  
               
            
            
               
                  
                     
                     
                        LE NOMBRE DES NAVIRES ET DES hommes, coulez à fonds, noyez, tuez, ou prins és coſtes d'Irlande au mois de Septembre. 1588.
                     
                        A Tireconnel
                        En Loughfoile.
                        1. nauire
                        1100. 
                              ••
                           mes.
                     
                     
                         
                         
                         
                        de ce 
                              〈…〉
                            & aultres leſquels▪ 
                           
                              〈◊〉
                            apperent
                     
                     
                        A Connaught
                        Au haure de Sligo.
                        3. grans nauires
                        1500
                     
                     
                        En Tireauley
                        1. nauire
                        400
                     
                     
                        En l'Iſle Clere
                        1. nauire
                        300
                     
                     
                        En Finglaſſe
                        1. nauire
                        400
                     
                     
                        En Oflartie
                        1. nauire
                        200
                     
                     
                        En Irriſe
                        2. nauires
                        Les hommes s'enfui
                              •
                           ent és aultres va
                              •
                           ſſ
                              •
                           aux
                     
                     
                        A la rade de Gallouay
                        1. nauire
                        70
                     
                     
                        A Mounſter
                        Au Shenan
                        2. nauires
                        600.
                     
                     
                        En Traylie
                        1. nauire
                        24
                     
                     
                        En Dingle
                        1. nauire
                        500
                     
                     
                        En Deſmond
                        1. nauire
                        300
                     
                     
                        Au Shenan
                        1. nauire bruſlé
                        Les hommes s'emba
                              •
                           q
                              ••
                           rent eu vn aultre nauire.
                     
                     
                        Total 17. nauir
                              ••
                           , & hōmes. 5394
                     
                  
               
               
                  Deuant la perte des ſuſdicts dix & ſept nauires en Irlande, quinze aultres grans nauires eſtoient deſia perdus és mois de Iuillet & d'Aouſt, és combats qui ſe firent entre les Anglois & Eſpagnols dans le deſtroict de la mer d'Angleterre, là où il n'y a eu vn ſeul vaiſſeau, ny perſonne de qualité qui ait eſté prins ou perdu, ſelon qu'il eſt deſcrit en la page ſuiuante.
               
               
                  
                     
                     LE NOMBRE DES NAVIRES ET des hommes, coulez a ſonds, noyez, tuez, prins, ou perdus, és 
                           〈◊〉
                         de Iuillet & d'Aouſt, és combats qui ſe firent entre les Ang
                           •
                        ois & Eſpagnols, dans le deſtroict de la mer d'Angleterre.
                     
                         
                         
                        Nauire
                              •
                           
                        
                        Hommes.
                         
                     
                     
                         
                        Premicrement Galeres
                        4
                        1622.
                         
                     
                     
                         
                        Pres Ediſton vers Plemouth au premier combat
                        1
                        Le nombre eſt incogneu.
                     
                     
                        * Dom 
                              •
                           ed
                              •
                           o de 
                              〈…〉
                           
                        
                        * Alors auſſi le nauire de Dom Pedro de Valdes fut pourſuiuy & prins
                        1
                        422
                        ces 2. ſont demeurez en Angleterre.
                     
                     
                         
                        Vn grand nauire Biſcain au meſme temps p
                              •
                           r ſeu
                        1
                        289.
                     
                     
                        * Dom Hugo de Moncada fut tué en ce vaiſſeau
                        * La principale Galeaſſe de Naples en bris deuant Calais
                        1
                        686.
                         
                     
                     
                        Vn grand n
                              •
                           uire Liſcain coula en ce 
                              〈…〉
                           
                        
                        1
                        Le nombre ne ſe ſcait pas.
                     
                     
                        Le Gallion de S. Philippe
                        1
                        532
                        Ces 2. forcez a Fleſinghe eſt
                              •
                           ns gradement offēcez par les Canonades d'Angleterre.
                     
                     
                        * 
                              〈◊〉
                            D
                              •
                           eg
                              •
                            i'menteli ſut prins en ce
                              ••
                           uy-cy
                        * Le Ga
                              ••
                           ion de S. Mat
                              •
                           hi
                              •
                           u
                        1
                        397
                     
                     
                        Vn 
                              〈◊〉
                            per 
                              •
                           udeuant 
                              〈◊〉
                           
                        
                        1
                        On ne ſcait pas combien.
                     
                     
                        Deux Venetiens coul
                              •••
                           t le 
                              〈◊〉
                            d'apre
                              •
                            le combat
                        2
                        843.
                         
                     
                     
                        Vn g
                              ••
                           nd Biſcain preſſé par les naui
                              •
                           es de la 
                              〈◊〉
                            ne peri deuant le haure de 
                              〈…〉
                           
                        
                        1
                        On ignore le nombre.
                     
                     
                         
                        Total des Nauires
                        Hommes
                     
                     
                         
                         
                        15
                        4791.
                         
                     
                     
                         
                        Nombre 
                              〈◊〉
                            des 
                              〈◊〉
                           
                        
                        32
                        10185. Deſquels il y en a de priſonniers en Angleterre & Zelāde pour le moins 1000. onltre vne grand multitude d'hommes non comp
                              •
                           ins en ce nombre tuez au combat, ou morts de famine, comme il appert par les depoſitions precedentes.
                     
                     
                         
                        Oultre 
                              〈…〉
                            q
                              •
                           'on eſtime 
                              〈…〉
                            qu'on n'
                              •
                           n ai
                              •
                            rien 
                              〈…〉
                           .
                         
                     
                  
               
               
            
         
      
   