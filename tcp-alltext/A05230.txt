
      
         
            
            
               
IOHAN. LEOCHAEI NEMESIS POĖTICA.
            
            EDINBVRGI, Excudebat ANDREAS HART. ANNO DOMINI 1617.
         
         
            
            
            Clarissimo doctissimoque viro, D. IOHANNI SCOT, A SCOTTISTARVET, EQUITI AURATO, CANCELLARIAE S. D. N. IACOBI MAGNAE BRITANNIAE, FRANCIAE, ET HYBERNIAE REGIS, DIRECTORI:
IOHANNES LEOCHAEVS omnia prospera.
            
               
                  DESPONDERAM jam propius, miserrimo consilio, de patrono omni animum; & de SPE illâ quâ prius tumebā (quam
                  
                     
                  
                  que
                in tantum doctissimo, mihique amicissimo HOPAEO extuleram) nihil reliqui servaveram, praeter hoc unum (quod in maxime adversis clavum torquet) desperandum nempe esse. Quum Tu (Vir clarissime)
            
               Ut fratres HELENAE lucida sydera; extrema quaeque animo concipienti, & Fortunae saevientis assultum gravissimum exspectanti: salutari lumine affulsisti: & meliora sperare inopinato auxilio jussisti. Parui equidem pro

tempere, fateor, & praecipitis doloris impetum, qui fere jam in furorem eruperat, in medio ad metam spatio severa lege coërcui: Quemadmodum intueri possit quivis in cujus manus haec subito calore, & non sana mente effusa venerint. Luxata enim adhuc sunt, nec te viro ornatissimo digna. Caeterum quia tuis imperiis acquievimus, & fraena arctiora dolori exasperato jam
                  
                     
                  
                  que
                ad suwmum furorem tendenti tua persuasi authoritate mandavimus: Non dedignabere hoc qualecunque sit opellae tuo nomini inscriptum inspicere. Flammis prius in quas se conjecerat eripuisti: Nunc manum adhibe medicam, & fac quemadmodum tibi vitam aliquam, it a prosperam debeat valetudinem.
            Vale, Vir Clarissime, &, ut facis, Musas & Musarum alumnos fove.
         
      
      
         
            
            IOANNIS LEOCHAEI NEMESIS POĖTICA: Ad Virum Clariss. D. IOHANN. SCOT, A SCOTTISTARVET, Equitem auratum.
            
               SAt cantu Cytharae
                  
                     
                  
                  que
                datum; Nemora illa beatis
            Perpetuum cōclusa umbris, ubi plurima blandi
            Gratia Veris, & aeternas sine fine per herbas
            Aspirat placidi genitabilis aura Favonî,
            
            Paeoneosque simul latices, quos undi
                  
                     
                  
                  que
                circum
            Laurus Apollineis notissima flamma medullis,
            Magnaque Acidaliae revirescit gloria silvae
            Myrtus, & obscura ramorum protegit umbrâ,
            Deseruisse sedet. Misero quid plectra, jocique
            Et plausus, sonitusque pedum, choreaeque frequentes,
            Ab prodesse queunt? juvat atris nubibus altae
            Tristitiae involvisse caput, penitusque querelis
            Pandere iter. Vos dirae Erebi septemplicis Umbrae,
            Ultricesque atris intortae crinibus angues
            
               
O Furiae, Nemesisque meis assuesce vocari
            Carminibus primum, duroque accincta flagello
            Persephone facili aure meos age combibe questus.
            Quid primum quid deinde querar? sic undique luctus
            Circumerrant oculos, totisque assultibus omni
            Parte petunt miserum semperque extrema paventem.
            Sic patriae desertus amor, sic turba meorum,
            Discessu confusa inopis, rectique, suique,
            Occurrunt animo. O quae nunc satis ima dehiscat
            Terra mihi, raptumque Stigis sub gurgite nigro
            Concludat? merui fateor graviora, nec istam
            Deprecor hic veniam merui justissima rerum,
            Utere sorte tua, non te, Fortuna, Deosve
            Incusare datum est: ego sum mihi causa doloris.
            Qui molles numeros, multisque inamabile carmen,
            Damnatamque chelyn, lususque jocosque Sororum,
            Castaliamque undam, resonumque Helicona choreis
            Ignarus tetigi: & Phoebi, Bromiique sequutus
            Castra, Aganippaeo posui vestigia luco.
            Quis fuit ille dies quo primum tempora lauro
            Cinctus ad Aonias consedi perditus undas?
            Quis fuit ille dies, quo celsi in culmine Pindi,
            Sublimem Rhodopen, Haemumque, Othrynque nivalem,
            Despexi coelo propior; superisque Deorum
            Coetibus? O quid me gelidis in vallibus esse,
            Optavitoties, bifidum Parnassia rupes
            Qua caput atque apicem sublimem ad sydera tollit
            Plectra quid in manibus fumpsi, numerosque beatos
            Elicui quandoque, & carmina mollia lusi?
            MALA quibus nostrae libamina prima Camoenae
            Cantantur, SPESQVE alma meo celebratur HOPAEO,
            Grata quibus multum reduci munuscula Regi
            NEMO viget, guttisque humectant grandibusora
            
               
Informes LACHRYMAE, justi mihi causa doloris▪
            
            Cur nec amor, nec me pastoria fistula fugit?
            Cur in carminibus DAPHNIS vel PANTHEA nostris?
            Scilicet ut toto jactatus in aequore solas
            Alloquar halcyonas, & cum nil vota, precesque
            OEbalios flexere Deos, nec murmura rauca,
            Aeoliae posuere animae, rimosa patenti
            Det pelago latus, & factura furentibus Austris
            Ludibrium, salsos pinus bibat obruta fluctus.
            Huccine spes rerum? Cur me, charissime quondam,
            Nunc merito nostris genitor deflende Camoenis,
            Ipse manu facili, dubitantem Heliconis ad undas
            Duxisti? & puero numeros, & verba praeisti?
            Tunc ego debueram potius fraudesque, dolosque
            Addidicisse novos, & quo perjuria fundam
            Aeternum sancti numen laesura Tonantis
            Observasse modo? tum garrula lingua pudendum
            Inter convivas aliquid, vel turpe dedisset
            Quod madidis sit dulce choris: dum pocula fervent
            Multa, coronati rorantia flore Lyaei.
            Et tuba committit Bacchi certamina ludos,
            Tortilis in latum quum turbine surgat ab imo,
            Quae Nicotiacum postquam bibit ebria gramen,
            Admisitque ignem, fumant circum omnia late:
            Totaque pestiferos domus evomit undique odores,
            O patria, O sacri manes, patriae atque parentis,
            O Pietas, Astrea, Fides, modo numina in oris
            Magna Caledoniis, quae vos oblivia caeca
            Damnavere reas justique, piique, bonique?
            Cur nos ignarosque viae, charaeque salutis,
            Progeniem invisam superis liquistis? & alta
            Nube premi sinitis? tetrisic carceris umbris
            Perpetuo inclusi, & caecae caligine, noctis
            
               
Vitam infoelicem miseri degemus? inanes
            Flaminis aetherii, atque aurai simplicis haustus?
            At merito has pestes, merito haec crudelia divi
            Ultricis monumenta irae immisere: superbi
            Spernimus oblatas totâ cum Pallade Musas:
            Horrendique reas sceleris (proh fata) malorum
            Ignari nostrorum agimus: potiusque nefandae
            Cypridis illecebras, aut qua nos devius error
            Captivos in fata trahit, meritamque ruinam,
            Insequimur vani fluida oblectamina mundi,
            Quam certum virtutis iter: Nam ex unguibus ipsis
            Discimus haec teneris, cunctis meditamur & horis,
            Fallere, desidiis, foliis, scortisque vacare;
            Mentiri; nullo suffundier ora pudore:
            Ad citharae numeros bellè saltare, superbo
            Ore diis, vultuque polo graviore minari,
            Vestis ut Assyrium late diffundat odorem
            Efficere, hinc barbae leges condiscere rectae:
            Incessum formare gravem, sed verba profari
            Mollia, ut arguto repetatur sybilus ore.
            Blesaque vox tenerae dominae se accommodetauri.
            Has didicisse artes, haec oblectamina rerum
            Plus erit ingenii nervis contendere; late ut
            Fama per ignotas volitet circumsona gentes.
            Nam quid ita assiduis juvat impallescere chartis?
            Ante Cleantheam vel pervigilare lucernam
            Tot noctes, impune caput dum scalpis, & ungues
            Rodis, & hesternae iratus persaepe Minervae,
            Scripta palimpsesto mutata mente repellas?
            Si te plebs, proceresque, & pars non una Senatus,
            Rideat, & naso doctum suspendat adunco?
            Ergo ego tot vigiles traducam ex ordine noctes?
            Impransusque ad sacra ruam mysteria Vatum?
            
               
Forsan & incoenis cubitum dimittar, ut undas
            Ascraeo de fonte bibam, paucisque beato
            Effusis genio, laevo nec Apolline pascar
            Versiculis? quo me crasso de gutture inanes
            In studiis posuisse horas, Heliconis alumnis
            Frustra operam impendisse exclamet Sylvius; inter
            Discinctum turpemque gregem; venalia servûm
            Tot capita. O Sylvi suntne haec tua maxima Musis
            Praemia? an hoc de te noster spondebat Apollo?
            Qui fore te facilem nobis, nullaque superbum
            Parte supercilii, (si singula rite recordor)
            Et meliora istis certo promiserat; at tu
            Durus adhuc, tristisque mihi ingratusque patronus
            Occurris, minimâ vix donature salute.
            At vos Aonius sanguis, devota Camoenis
            Pectora, queis lauro tetigit praecordia Apollo;
            Sublimesque animas famae melioris amore
            Accendit; quos faeci orbis, populique prophani
            Exemit numero; quorum monumenta, decusque
            Nominis ingentis, curru super aethera vectat
            Gloria syderio; & circum radiantibus astris,
            Collocat Aeterni in gremio; niveaeque papillis
            Dat lactanda Hebes; vos ô vos candida Vates
            Turba, procul fugite hinc: potiusque assuescite tristem
            Pauperiem, turpemque fugam, aut quoscunque labores
            Invictis perferre animis; quam dura patroni
            Ingrati, stolidique pati ludibria vulgi.
            Nec modo nos vulgi damnat censura, sed addit
            Crudeles stimulos doctorum indocta caterva.
            Omnia cui soli mala credimur. Ultima quaere
            Si libet à Varo. Varus quid? crimina mille
            Imputat: & trutinae non aequo examine pensat
            Singula ad arbitrium, veluti sibi libera rerum
            
               
Cura uni commissa foret; vatumque movere
            Plectra queat solus; numerosaque carmina Phoebo
            Digna cani daret; & sciret quid fasque nefasque;
            Cum neque 
                  〈 in non-Latin alphabet 〉
               , neque 
                  〈 in non-Latin alphabet 〉
               , hic perfrictae frontis asellus
            Praenoscat: Sed enim genus irritabile Vatum
            In quoscunque volat, tumidisque assultibus urget
            Obvia; ut Aeolio Boreas cum carcere missus
            Aëris insedit campis, latumque fragorem
            Edidit. Hoc Vatum fateor quandoque priorum
            Fors quoque nostrorum, sed quis tamen omnibus unum
            Inscribat vitium? levis illa insania, quovis
            Vertitur officio: facilis natura Poëtis.
            Irata insanit, vitamque in vulnere ponit
            Sicut apes; eadem postquam brevis ira recessit,
            Deposuitque graves animos, mitissima corda
            Assumit, veterum tum plane oblita malorum.
            Scilicet arcano quoties coelestia motu
            Pectora tanguntur, totusque insedit Apollo,
            Enthea mens, steriles curas, turbaeque prophanae
            Deliros animos, superi jam parte recepta
            Parte poli meliore, & Diis cognata beatis
            Ridet, & aethereâ se totum oblectat in aulâ:
            Immemor ignavi diro quod dente Theonis
            Rodatur; turpisque notet quod singula Varus.
            Credimur ignarum genus hinc, rationis egenum,
            Ignavum, infoelix, & sola ad carmina natum,
            Damnandumque alias, & prorsus inutile, simplex,
            Rara cui privi fuit unquam cura peculî,
            Ut mala paupertas ingentibus obviet ausis,
            Disjectetque animos, & famae complicet alas,
            O sortis crudele jugum! O non prospera fata
            Tantorum coeptis animorum! O ardua vitae
            Conditio! Duraeque nimis (proh numina) leges
            
               
Naturae! quando tantis me exsolvere curis
            Post mala tot dabitur? non gratam abrumpere vitam
            Quin potius liceat, summumque haurire dolorem,
            Quam premar, inque dies magis & magis aucta tumescat
            Fortunae gravis unda, meis decumana querelis.
            Hocne erat aerii colitis quae culmina Pindi
            Castalides, primis puero vagitibus auras
            Cum rupisse datum est, quod me vidistis amico
            Lumine, & exceptum gremio fovistis, ut inter
            Tot mala, tot pestes linguarum, & Apollinis omnis
            Ignaros populos, inhumanaque pectora, possem
            Ducere sollicitae languentia tempora vitae.
            Certe apud Euxini resonantia murmura ponti,
            Taurica, quà caesi sua spargi altaria multo
            Hospitis effuso gaudet Diana cruore,
            Certe Trinacrio crudi pastoris in antro
            Aut ubi congestum servant in montibus aurum
            Gryphes Hyperboreis, Aquilo qua murmure crebro
            Perfurit, & vacuis late dominatur in oris,
            Consultum Phoebo, melius vobisque fuisset.
            Hic mihi carminibus non infima gloria forsan
            Surgeret. Orphaei testor modulamina plectri;
            Carmine dum tacitas quercus, dum saxa, ferasque
            Ducere, dumque orbas potuit lenire leaenas.
            Scilicet harmoniâ & blandis concentibus omne
            Quicquid ubique vides agitur. Sic machina coeli
            Aeternis numeris super inferiora movetur.
            Sic anima haec coeli proles divina supernos
            Flectitur ad numeros: seseque oblectat in illis.
            Sic Vates pia turba sumus, divinitus inde
            Ingenium, & rerum fato prudentia major.
            Namque animae instinctu, & stimulis, super aethera vecti,
            Abripimur coeli numeris propioribus aure
            
               
Captivâ, attonitâque melos praedulce bibentes.
            At quoniam populo non intellecta prophano
            Carmina, de patrio deducimus ardua coelo,
            Ceu fatui arguimur multis; vanique laboris.
            Ite ergo Aoniae nostro de pectore divae,
            Ite Deae. Nam quid prodest contendere in altum
            Parnassum, & sacri frondosa cacumina Pindi?
            Quid bivium prodest Samii Lucumonis ad unguem
            Exegisse iter, & recto de tramite nunquam
            Virtutis flexisse suos in devia gressus?
            Quorsum nocturnâ, quorsum versasse diurnâ
            Tot monumenta manu, ut fias exanguior illo,
            Quem latitans alto coluber sub gramine fixit.
            Ast hedera vincire caput, lauroque virenti
            Praemia erunt; tum fama tuum per saecula nomen
            Evehet, Hesperias ad Eoo à cardine metas.
            Esto. Ego sic famae non mando vota supinae,
            Ut mihi quum graciles pernox tenuaverit artus
            Cura Camoenarum, & famae insatiata Cupido,
            Ante diem blandae succidam fila juventae:
            Sicque hederis veniam dignus, vel imagine macra.
            Quemlibet haec alium tangant, quem flavus Apollo
            Ingenio, censuque potens Fortuna beavit
            Ubere; sed pendens humeris me trita lacerna
            Terret: & (hei) duris urgens in rebus egestas.
            Coccina fert Gnatho foelicia vellera Serum
            Quilibet, & palpis, lenonibus, & citharoedis
            Nobilis; & Tyrio bis tinctas murice vestes,
            Praesulis indocti quivis post terga satelles:
            Illis innumeris turgent marsupia nummis:
            Illis cuncta crepat non dura sorte moneta.
            At Vates vix unde libros sibi comparet usquam aut
            Latrantis stomachi unde famem fuget invenit; illi
            
               
Rara coronatis fluit haec vindemia praelis;
            Huic satis est facili vidit si fronte patronus
            Carmina, & admisit, sed si, bene, dixit habent se
            Singula, tum foelix divisque videbitur ille
            Proximus: hoc magno nimirum munere mactus.
            O vere ingentes animos: & mascula corda
            Magnorum heroum: hocne est, hoc nomina saeclis
            Tradere venturis, famamque extendere factis?
            Quisnam ô degeneres animos, quis inertia corda,
            Quis finxit pejore luto praecordia Titan?
            Non ita majores, qui latis otia fundis
            Vatibus attribuere: etenim sibi jungere testes
            Semper amat virtus Musas, signumque vigoris
            Ingenui est, mentisque polo divinitus ortae,
            Si quis Castaliis solitus gaudere Camoenis.
            Postquam at luxuries laxis se effudit habenis
            Inseditque animis meliorum, & perdidit alta
            Pectora nobilium, pessum virtutis honores
            Prostrati jacuere solo: pedibusque superbis
            Gloria Musarum pressa est. Proh pectora prona
            In scelus omne citò, virtutum oblita bonarum!
            Scilicet egregium quod putrent carmina Vatum
            Iampridem fluit hinc, sunt queis vitiosa libido
            Fregeritad Veneris lumbos nervosque sacellum:
            Turpis avaritiae fugienda tabe laborat
            Alter, & occlusum pallens suspirat ad aurum;
            Hunc levis ambitio pronum per crimina mille
            Abripit; hunc madidi delectant dona Lyaei;
            Qui simul unanimes, in fanda, nefanda ruentes,
            Nequicqnam claros aeternùm odere poëtas.
            At famae queis cura, haud quam facit aura popelli,
            Sed quam commendant virtutum e
                  •••
               mia, queisque
            Conscia mens recti vulgi deridet inanis
            
               
Murmura, & infringit liventis spicula Momi,
            Dilexere sacros Vates: & proemia doctis
            Carminibus statuere pii: quae deleat aetas
            Illa, ubi compositi solvetur machina mundi.
            Nam quae aliis donata obeunt; subitoque senectae
            Accedunt spatiis; cariem sed munera Vati
            Quae data sunt nescire solent: hic semper habebis
            Quas dederis tu solus opes: ita magnus Apollo
            Iussit, & obsequitur Fatorum arcana potestas.
            Sed non haec nostri satis audit dextra patroni;
            Illa riget durae nodis collecta chiragrae.
            Ut me, seu Genius, seu Fata adversa, sinistro
            Sidera seu primas viderunt lumine cunas,
            Addixere malae sorti: (Dii avertite pestem)
            Perdere quo proprium posset sua Musa Poetam.
            Quo praetergressus? Raptam dolor, iraque mentem
            Quo furiis egere suis? Ubi sistere tandem
            Magna dabis NEMESI? Ulterius ne suggere tela.
            Sit satis his tonuisse minis: Phoeboque supremum
            Dicere me voluisse vale, quia paupere curâ
            Vexatus toties, ausis contraria nostris
            Omnia vidissem; Genium terraeque, virûmque,
            Quos ego. Sed justas vetuit procedere in iras,
            Tempora cui circum meritam Thymbreus Apollo
            Nexuit aeternâ viridantem fronde corollam;
            SCOTVS amor Vatum: Cui se debere fatetur
            Ipse pater Phoebus, Citharam quod possit ad Arcton
            Tendere adhuc, quodque hic Blanibrope fluminis undas,
            Dia Caledonii renovent modulamina olores▪
            
            Quodque etiam BATAVAE hic videat telluris alumnum,
            Inter oves, dulces HAGHENVM inflare cicutas:
            Daphnida dum cantat, dum blandos Phillidis ignes,
            Et memori gratum modulatur arundine Alexin,
            
               
Dumque maris profugum Lycidam prope littora poscit
            Nerea, & aequoreas gemitus audire Sorores
            Saepe jubet, lachrymis perfusus grandibus ora.
            SCOTE ô delitiae & nostrae decus omne Camoenae,
            Tu mea Pierio fovisti pectora amore; &
            Accendisti ignem, qui nunc jecur, inque medullas
            Ivit, & arcana pascit praecordia flamma:
            Ut quamvis cupiam, Phoebumque novemque Sorores
            Deserere, eque lyram manibus posuisse canoram,
            Plectra iterum tentanda tamen: rursusque movendum
            Carmen eat: votisque, Deae & poscendus Apollo.
            Usque adeo durum est naturam expellere: Tu me
            Adversae sortis pulsatum flamine crebro,
            Iam melius sperare jubes: quo munere digno
            Prosequar hanc de me tibi fixam in pectore curam?
            Non opis hoc nostrae. Sed enim quocunque feremur,
            (Namque alio Fortuna vocat, melioraque spondet
            Et jubet invitum patriâ descedere terrâ)
            Seu Tamesis, seu nos Ligeris, Tybrisve tenebit,
            Sive Mosella vagus, si quae mea carmina, si quae
            Post modo fama vehet, per saecula sera sonabunt,
            Te Lyra; Te citharae; Te nostrae SCOTE Camoenae.
            FINIS.
         
      
   