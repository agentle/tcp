
      
         
            
            
            Furem, a quo res noſtras iudicio repetere poterimus, occi
               dere non licet.
            
            
               QVis furor, ô miſeri, quae tanta licentia ferri,
               Depraeda iugulare homines? Ʋnde ista voluptas
               Sanguinis, ardentes laeto ſatiare dolores,
               Carnifice ſque manus hominum temerare cruore,
               Atque palam ſemet turpes dimittere in iras?
               Nonne pudet ſimiles vultus, paria ora ferentes,
               Ob leue neſcio quod facinus, ſubducta dolosè
               
                  Ʋaſcula, fraudatámue penum, dimittere laeto,
               Dignarique odijs magnis tam vile merentes?
               Scilicet argenti tanta eſt fuluique metalli
               Maiestas, quam contra animas impendere vile
               Humanas? damnumque adeo de paupere furto,
               
                  Ʋt niſi peccantis nequeas ſarcire cruore?
               
                  Ʋſque adeo res vilis homo eſt? Quem rector Olympi
               Effinxit meliore luto, formaque beauit
               Egregia, & patrio iuſſit ferre aemulacoelo
               Ora, nec in curas animo deſcendere inertes.
               
                  Ʋſque adeo nihil eſt, quod mentem ex aethere ſummo
               Particulam coeli, nostros dimiſit in artus;
               Juſſit & arcano corpus vegetare calore?
               
                  Ʋnde haec durities, & mens tam gnara nocendi?
               Quo ſenſus abiere pij, moreſque benigni?
               Alma quidem natura a parens molliſſima finxit
               Corda hominum, lachrimaſque dedit, ſenſumque doloris
               Externi, docuitque graues inſontis egeni
               Flere vices, duramque vltro miſereſcere ſortem
               Prostantis pupilli, animique haud digna ferentis:
               Sed nos in peius ruimus, moreſque nefandos
               Paulatim induimur, ſacroſque extinguimus ignes
               Clementis naturae, ex quo mortalibus aegris
               
                  Ʋaſe 
                     •
                  ometheo miſerum prorupit in orbem
               Dete
                     •
                   
                  
                     ••
                  da cohors, arctiſque in faucibus haeſit
               Sp
                     ••
                   melior, quae deinde imam ſubſidit in ollam
               Nunc mala progenies, nunc intractabile vulgus
               Naſcimur, inque omnem penitus deſcendimus vltro
               Nequitiam, quoniam mentes ſceleratus habendi
               Jncaestauit amor, cuius de ſemine foedo
               Jnnumerae pestes Erebi, diraeque malorum
               Naſcuntur facies: Ruptrix iniuria pacis,
               Bile tumens liuor, iuſque indignata ſecundum
               Ambitio, & ſtricto vaecors Diſcordia ferro,
               Atque inuiſa Deis periuria, & neſcia flecti
               Saeuities, pendenſque metus, Curaeque prementes,
               Et dolus, & caecis gaudentia furta tenebris.
               Diſcite mortales nimios odiſſe furores
               Turpis auaritiae, atque iras tenuiſſe modestas.
               Sunt fora, ſunt lites, ſunt ſancti iura theatri,
               Decretaeque malis plagae, medicinaque vitae
               Supplicia, & nullum poena ſine vindice crimen.
               His furem (quando haec animis tam ſaeua libido)
               Castigare licet. Reddat cum foenore noxam
               Damnatus, meritumque caput, ſic lege iubente,
               Perſoluat ſceleri. Sed vos de caede prophana
               Jnnocuas ſeruate manus, nec ſumite poenas
               Quas homini ſumpſiſſe nefas, modo certa potestas
               
                  Ʋindictae, nec vis magni metuenda pericli.
               Namque nocens, animoque ingentis conſcius auſi,
               Qui ſub luce palam furem mactauit inermem,
               Nec timuit vetitum Phoebo ostentare cruorem.
               Sic mitis natura docet, multumque verendi
               Edix
                     •
                  re patres, ſacroque volumine Moiſes
               Entheus admonuit, magnam cui mentem animumque
               
                  Ʋltra hominem Omnipotens dedit, & ſacra ora recluſit.
            
         
         
            
               Si vir & vxor rem aliquam ita emerint, vt ſuperſtiti tota deferatur, & deinde ſimul in naue perierint, vt noſci non poſsit, vter prior mortuus ſit, res ad mariti haeredes quaſidiutius viuentis deferetur.
            
               AEQuaeuas iunxere faces iuuenilibus annis
               Argiuus Telemas, Cadmique ab origine Thiſbe.
               Sic Paphiae viſum: neque enim melioribus vnquam
               Auspicijs intrauit Himen, ita mutua vtri
                     •
                  que
               
                  Ʋulnera, concordeſque pares ſenſere ſagittas.
               Et nunc in longum ſinceri pignus amoris
               Foedera conciliant vitae, tristeſque dolores
               Prem
                     •
                  ditantur, acriſque parant ſolatia luctus▪
               
               Jnſula in Ogigia campus iacet vbere gleba
               Fertilis, & fuluo venas ſcrutabilis auro,
               Hunc precio fecere ſuum, legemque dedêre,
               
                  Ʋt cum fata volent, & mors inimica reſoluet
               Gaudia connubij, maneant haec rura cubile
               Orbatum, capiatque ea tristia dona ſuperstes
               Nequicquam ingentem conſolatura dolorem.
               Sic pactum. Sed enim diri mala gaudia lucri
               Amb
                     •
                   diffugiunt animis, & ab omine foedo
               Declinant, eademque pij concordia voti
               Non ſupereſſe rogis, pariterque occumbere laeto.
               Quis Deus immites tam pulchra rogantibus aures
               Aduertit, castaſque preces errore ſinistro
               Dictauit fatis? Animo ſubit ecce voluptas
               Jnfoelix Telemae, patrios remeare penates,
               Optatumque videre Argos, diteſque Mycenas.
               Ergo ratem (neque enim Thiſbe comes ire recuſat)
               Conſcendere ambo, placidéque fauentibus austris
               
                  Ʋela dabant, iam ſaxa procul, iam curua Carist▪
               
               Littora ſubſidunt pelago, laeuaque relictae
               Cyclades, apparent vrbes, & Achaica latè
               Rura, fretumque aliud dextra regione ſecandum.
               Cum ſubito horrendam denſa caligine noctem
               Pretexunt coelo nubes, & claustra frementis
               Aeoliae conuulſa ſonant, emotaque fundo
               Aequora, & egestae ex imo voluuntur arenae.
               Jpſe manu clauum rector dimittit inerti,
               Et pelago puppim mandat, caecumque gemiſcens
               Fertur iter. Gremio moesti confuſa mariti
               Haeret inops mentis Thiſbe, defectaque ſaepe
               Jllius ad vultus redit, & reuocante marito
               
                  Ʋiuit adhuc, huic aegram animam moritura reſeruat.
               Fortior ille malis, ſed enim pro coniuge charc▪
               
               Angitur, & nollet ſociam ſumpſiſſe pericli▪
               
               Multa illi inter ſe duri ſolatia caſus
               Miſcebant, cum iam coeli pelagique tumult
                     •
                  
               
               Quaſſa ratis proram ſcopulis illiſit acutis,
               Amplexosque ſimul vastum mare ſorbet amantes,
               Foelices animas, voti quibus ampla pudici
               Contigit vſura, & loeto haud potuiſſe reuelli.
               Nunc & in Eliſijs (ità fas mihi credere) campis
               Jndiuiſi errant, vetereſque fatentur amores.
               At manus haeredum (quae tanta audacia) tetrum
               Auſa nefas, ſocij conſortia rumpere fati,
               Atque odijs turbare domos. De diuite campo
               Ambigitur, quem pacta iuuent, cui praeda feratur
               Atque vter Argiuis ſpirarit longius vndis.
               Quis pudor, ô miſeri, charos committere manes
               Degeneresque ſequi lites? Natura priorem
               Occubuiſſe docet Thiſbem, quae pectore molli
               Exanimisque metu primas defecit ad vndas.
               Jllum credibile eſt, melior cui ſexus, & aetas
               Flore ſcens, ſolidaeque magis ſub pectore vires,
               Obluctaſſe Diu fatis, tardeque malignam
               Expiraſſe animam, vitamque dediſſe procellis.
            
         
      
   