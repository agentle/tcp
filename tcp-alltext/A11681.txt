
      
         
            
            
            ¶The Proclamation of the crying doun of
the new Plakkis and Hardheidis.
            
               
                  THE REGENTIS GRACE, and Eſtaitis aſſemblit at this preſent Conuē
               tion,
hauand conſideration of the great Inconuenientis that now procedis amāgis
our ſouerane Lordis liegis, in default of victuallis and all vther Merchandice
and gudis that is put to derth, and raiſit and put to exhorbitant prices, and haldin
and abſtractit fra Mercattis throw occaſion of great quantitie of fals counterfait
money, Plakkis and Lyonis vtherwiſe callit Hardheidis, ſtrikin in cuinȝe
in the time of the gouernament of the quene drowarier and Regent our ſouerane Lordis guddam
of gude Memorie, as alſwa be fals Cuinȝeouris, not allanerlie within this Realme but als outwith
the ſame, ſa ſubtillie and in ſic forme of Mettall, that it is verie hard to the Ignorantis to
diſcerne and knaw the trew fra the fals. ¶THAIRFOIR the Regentis grace with the mature
aduiſe and deliberatioun of the Eſtaittis preſentlie conuenit, for the weill of our ſouerane
Lordis liegis, eſchewing of derth and mony vtheris Inconuenientis, hes ordanit and ordanis all
the ſaidis new Plakkis laſt cuinȝeit to haue courſe and paſſage amangis all our ſouerane Lordis
liegis in time cumming efter this preſent Proclamatioun for twa Penneis the pece. And all
the ſaidis Lyonis vtherwiſe callit Hardheidis for a Pennie the pece. And that nane of our ſouerane
Lordis liegis ſall be haldin to reſſaue the ſaidis Plakkis or Hardheidis efter this preſent
Proclamation of ony derrar auale and price then is before ſpecifeit. Attour, becaus it is weill
knawin that the greateſt part of the ſaidis Plakkis & Hardheidis now paſſing in this Realme
ar and hes bene adulterat, fals and counterfait aſweill in this Realme as without, quhilkis being
the cheif occaſion of derth
                  •
               , ar be Act of Parliament maid of befoir, ordanit to be clippit.
            ¶THAIRFOIR ordanis and commandis all perſonis hauaris of the ſaidis new Plakkis
and Hardheidis in thair handis, to bring or ſend the ſame to our ſourane Lordis Cuinȝehous,
to Iohne Carmichaell Warden thairof, to be ſene and conſiderit be him, Iames Gray ſinkar,
Iohne Hart and Nicholl Sym appointit viſitouris thairof, or ony ane of thame with the ſaid
Io
                  ••
               e Carmichaell betuix the dait heirof and the twentie day of Nouember nixttocum, to the effe
                  ••
               
               
                  〈◊〉
                ſic as thay find fals and counterfait, may be inſtantlie clippit doun and put 
                  〈◊〉
                clois

                  〈…〉
                Coffer vpon compt and Inuentar of the quantitie reſſauit fra euerie perſoun. 
                  〈◊〉
                of
th
                  •
                
               
                  〈◊〉
                money as beis found of the lauchfull and trew Cuinȝe of this Realme to be th
                  ••
                markit
 be the ſaid Iames Gray and deliuerit againe to the Awner, quhilkis Plakkis and Hardheidis
ſa markit, ſall haue courſe and paſſage thairefter for the auale and prices abone writtin,
but ony ſtop or contradiction. With certificatioun that ſic of the new Plakkis and Hardheidis
as ſall not be viſite and in this ſort markit betuix and the ſaid day ſall na wiſe haue courſe or
paſſage thairefter amangis our ſouerane Lordis liegis. Bot the perſonis quhatſumeuer with
quhome thay ſall be fund thairefter vnmarkit, ſall be perſewit and puniſchit as wilfull outputtaris
and changearis of fals and corruptit Money, according to the Lawis of this Realme.
            
               IAMES REGENT▪
                
               At Halyruidhous the thrid day of Marche.
M. D. LXXIIII.
               
            
         
      
      
         
            Imprinted at Edinburgh be me Iohne Ros.
CVM PRIVILEGIO.
         
      
   