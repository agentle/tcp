
      
         
            
            
            
               The Promine, contening the maner, place, and time, of the maist Illuster King James the sext his first passing to the feildis: Directit to his hienes: Be P. H. familiar seruitour to his Maiestie.
            
            
               ¶Imprentit at Edinburgh be Iohn
                  •
                Ros, for Henrie Charteris. 1580.
            
            Cum Priuilegio Regali.
         
         
            
            The Epistill.
            
               O Reuerend Rois, and maist redowtit Roy
               O peirles Prince, and Per
                     ••
                   
                  
                     •
                  uperlatiue
               Our hope, our helth, our help, and warldlie Ioy
               Comfort to Scotland Indefinitiue:
               Cleir lamp of licht aboue all that dois liue
               Patrone of prudence, precious and perfite,
               Gem of Ingine, to quhome God lykis to giue
               Gracis far ma, nor I can think or write.
            
            
               ¶ Thocht ouir all quhair thy famous louing springis
               In reputatioun and greit reuerence,
               Thocht thy renoun out throch al Europe ringis
               As flowand fountane full of sapience
               To offer this ȝit to thine Excellence
               For feir of fault I wald haue bene effrapit
               Git I had not be sure experience
               Thy gracious gudenes prouin and assayit.
            
            
               ¶ For this respect, maist cūning courtes King,
               As I desire, and wischis eirnestlie
               To pleis and serue ȝour grace in euerie thing
               Swa I beseik ȝour mightie Maiestie
               For to accept this mater maid be me
               To glaid ȝour grace, conforme to Innentioun
               Of Clerkis commending, mirth with honestie
               As Comedeis, and sie vther Inuentioun.
            
            
               ¶ Schir reid thairfoir, and mak me to reiois
               I hecht ȝour hienes, helping Goddis grace
               That I sall pen sum Poetrie or prois
               Mair profitabill, gif I get time and space
               And sen ȝour wit all vertewis dois Imbrace
               Schortlie I sweir, bot gif ȝour grace allow it,
               That I sall curs my cairfull catiue care,
               Sine quite this quair, and neuer sall awow it.
            
            
               
               ¶ To tak this peice in proper patronage
               Ȝour Prencelie prudence will me not deny
               Than gif thay speir, the Author to alledge
               Quha wrait the veirs, I sall say it was I
               And sall not sussie men geuin to Inuy
               Bot quhen thay lak, or lauchis at my letter
               Bauldlie sall say in geuing the defy
               Vpon the subiect. se quha can do better.
            
            ¶FINIS.
            
               ¶Ȝour Graces humbill seruand to command

                  I P. H. with faithfull hart and hand,
            
         
      
      
         
            ¶THE PROMINE.
            
               ¶On the xij. day at fiue houris before none, 1500. seuentie nyne in Iune.
            
            
               
                  GOLDIN Titan with burning bemis bricht
               Be kindlie cours, and reuolutioun
               Appeirandlie, to the Astrologues sicht
               Was in the first degre of Cancer wone
               Or neir hand by in his Ecliptyk rone
               Against the force quhilk daylie had him rent
               Be the first Mobillis, weltering violent.
            
            
               ¶Sa in his Solstice glemand gloriouslie
               Throw nature of his proper motioun
               That Pompous Planeit placit properlie
               In that North Signe, of richt ascensioun
               Quhair Iuppiter hes exaltatioun
               Did with his bemis on bankis & brayis beit
               The frutes to foster with his hailsum heit.
            
            
               And flowand Phaebe, Lady of the seyis
               Not retrograd, reuoluing in hirring
               Beheld the west, with fixit face and eyis
               In Ioyfull Iune, quhen the xij. day did spring
               Befoir the furthcome of that cumlie King:
               Quhilk as the Sone out of the cloudes gray
               Fra Snawdoun Castell did discend that day.
            
            
               
               ¶With manlike maner is, maikles to behald
               With Princelie port, and visage glorious
               With gentill gesture, wordis wise and cald
               In taikning of the maist victorious
               Richt gaylie garnist with giftis gracious
               Quhais heuinlie hauingis stonischit the Air
               As esterward I purpois to declair.
            
            
               ¶At his first furthcome on the G
                     •
                  wane hillis
               To write how euerie circumstance befell,
               Quhat heir begā of Hagbutis, bowis & Billis
               Quhat din of daggis, with clink of mony bell
               At Falcounis fair, war tedious to tell
               For to be schort, I schaw not how the steidis
               On bridillis bait, quhil famie mouthis bleidis
            
            
               ¶Ȝit wald my Muse Inspire me with the spreit
               Of Poetrie, and pairt of Eloquence
               To schaw the maner, I esteme it meit
               How euerie thing maid haill obedience
               Unto his Royall hie Magnificence
               Reiosit swa, with suddand semelie sicht
               Of that leidsterne, and luifsum lamp of licht.
            
            
               ¶His Princelie presence superexcellent
               As lemand Lanterne maist delectabill
               Did euerie leuing creature content
               And to thingis senceles semit amiabill.
               Quhais Celsitude was sa acceptabill
               That in thair kind Ilk thing did obseruance
               His heich honour and worschip to auance.
            
            
               ¶I mene not onlie thingis Inferiall
               That subiect at vnto corruptioun,
               Bot also celest
                     •
                   and Superiall
               Quhais substance is but alteratioun
               As fair Phebus, or vtherwayis the Sone
               Quhilk is composit of na Element,
               That day brak vp in his bricht birneist Tent.
            
            
               
               And schew his radious visage rubicound
               Quhilk all the day lay hid vnto the howr
               That his grace Ischit furth vpon the ground:
               Thairefter did on eirth his presence powr
               Excluding than all signes of the schowr
               Sa glaid he was to se his gudlie grace,
               And 
                     〈◊〉
                   fast the phi
                     ••
                  ome of his face.
            
            
               Sine in the praises of that Prince preclair,
               Spred furth his Purpour springis aureat
               Into sic sort to purifie the Air
               Quhill all the skyis skaillit violat
               The Hemispheir become Illuminat
               Vpon the eirth be heuinlie Influence
               Distelland dewis on vapouris sweit as sence.
            
            
               The ground ouirgiltand all with goldin glemis
               Quhill throw his michtie operatiounis
               Furth of fresche fludes bet with buriall bemis
               Rais sappie subtil exhalatiounis,
               Quhais potent pithie Inspiratiounis
               Makis treis, frutes, and flouris for to spreid,
               Nicelie enamaling mony mirthfull meid.
            
            
               Thā fair dame Flora glaiding gardings gay
               Syilit with schaddow of the blumand bewis
               Hir minglit Mantill meiklie display
               Richt cu
                     ••
                  ouslie, ouircleithand all the clewis
               With flouris of ane hundreth heuinlie hewis
               Quhair besilie the bummand honie Beis
               Tuik nurischement on natures tapestreis.
            
            
               Thair micht be sene the dewie perllis round
               Reuest the Rosis, and the Lilleis quhite,
               Into dulce humouris herbis did abound
               Bathing the bony Daseis of delite:
               With ane sweit liquour on the leiffis lit
               Comforting all the fragrant freklit flouris
               That spreidis in Maij throw hailsum balmis
            
            
               
               ¶Obedientlie begouth than to vnfald
               The beiraris bricht thair flouris to his eis
               Quhen thay his potent presence did behald
               Sa tender twistis trimling on 
                     •
                  he treis
               His prudent hie precellence for to pleis.
               Thair Cristall croppis me thocht thay did 
                     〈◊〉
                  
               
               
                  
                     〈1 line〉
                  
               
            
            
               ¶Into the Park did properlie appeir
               Richt trimlie trottand into trowpis and twais
               The wilde quhite cullourit Ky and falow deir
               With brawland bowkis bendand ouir the brais
               The flingand Fownis followand dune dais
               Sa curage causit beistis mak besines
               His Maiestie mui
                     •
                  and to merines.
            
            
               ¶Bot to behald it was ane perfite Ioy
               And as ane eirdlie plesand Paradice:
               To heu and se thair at the kingis conuoy
               The Merle and Maweis, changeing notis nice
               The kiddis skippand, with Rais throw the rice
               Quhair birdis blyithlie on the branches sang
               With sie ane reird, quhill all the Rokkis rang.
            
            
               ¶Swa schortlie throw sit heuinlie harmoneis
               Become richt coy, heiring the fowlis sing
               Baith Eolus, and Neptune God of seis,
               Behalding fast the cumming of that King
               Quhilk was sa welcum vnto euerie thing.
               Quhat misteris mair, the Goldspinkis was sa glaid
               Culd yai haif spokin doutles yai had said:
            
            
               ¶Welcum maist maikles Mirrour and A per se
               With euerie princelie prerogatiue possest
               Welcum worschip, vertew and honestie,
               Welcum in warld the wise and worthiest
               Welcum blist birth, as bountifull and best
               Welcum but peir the maist Imperiall King
               That is, or was, or in the warld sall ring.
            
            
               
               ¶Thow Salomon 
                     •
                  ecund in sapience
               Ane Iob in Iustice, Ioint with pietis
               Perfitelie pleneist with all abstinence
               Discreitlie mixt with Magnanimitie
               Me
                     ••
                   mercifull, kind but 
                     〈◊〉
                  
               
               To all gude men luifing and liberall:
               In the thair wantis na wit Heroicall.
            
            
               ¶Thy liuelie licht, o leidar Laureat
               All Christiane men may cleirlie knaw and se
               Dois glance as gyde, lyifis to Illuminat
               Instructing Kingis, and thair Nobilitie
               Be gude exampill, for to follow the,
               As worthiest, but feinȝe to confes
               Nixt vnder God the haill eirth to posses.
            
            
               Thow onlie may be callit verteous,
               In quhome na vertew is deficient:
               Indewit with the giftis plenteous
               Of bodie, mind, and fortoun to the lent
               Thairfoir ȝe Knichtis and Clerkis with ane cōsent
               And pynit pure men from all panis relaxt
               Salute ȝour Souerane, sweit King James ye saxt.
            
            
               For vicious folk, with filthie faultis defylit
               Into his Court sall haue na praise nor place.
               And gredie godles men sall be begylit
               Gif thay presume for to obtene his grace.
               All fenȝeit flatteraris sall an fle his face
               And as the snaw meltis from the Sone away
               Sa from his sicht the wickit sall decay.
            
            
               Quhairfoir now Scotland sing with ane accord
               Baith greit and small, of Ilk stait and degre
               Perpetuall praise, and thankis to the Lord
               That he ȝow geuin sa gude ane King as he.
               Ȝow to mantene mantene in eis and Equitie.
               Wald God his da
                     •
                  is for euer micht Indure,
               Swa of all seill, but sorrow war ȝe sure.
            
            
               
               ¶God grant his grace the Euerlasting gloir,
               Lang life, gude helth, praise and prosperitie:
               Baith worschip, welth, and weilfair euermoir,
               And of his fois the vailȝeand victorie
               With heuinlie, eirthlie,  
                     〈◊〉
                   felicitie:
               And that in him (God) be ay glorifeit
               Luifit, honourd, feird, and euer sanctifeit.
            
            ¶FINIS.
         
         
            ¶LENVOY.
            
               
                  ¶Thir wordis few the Authour dois reheirs
               
               
                  Into this maner, speikand to his veirs.
               
            
            
               MY bony bill, of barbour language breuit,
               Gif thow be euill, thow will be wors repreuit,
               Be witles, vaine, enuyous, Ignorantis,
               Quhilk to speik euill, and do na gude thame hantis.
               For sum will say thy febill Eloquence
               I
                     •
                   euill cullourit, but Intelligence.
               
                  
                     〈◊〉
                   will say this, sum vtheris will say that,
               And pairt will speik in deid, and wait not quhat.
               Syne sum seditious craftie knaifis Inding,
               Will say perhaps, thow dois bot fleiche the King.
               Thus gif thow heir fals knaifis calumniat the,
               I pray the, baith to say, and sweir thay le.
               Schaw, to sic fuillis, quhair euer that thow fairis,
               Thy mening gude, and honester than thairis.
               
                  
                     〈◊〉
                   for all this, thay ceis not to maling:
               Than say thow art ressauit of the King
               Vnto quhais serene Celsitude I send the:
               Thay ar ouir pert: syne gif thay vilipend the:
               Ȝit of ane thing greitly thow may reiois
               In Burgh or land, quhair euer that thow gois,
               All men of knawledge, and Clerkis will co
                     ••
                  nd the
               And honest folkis will euer mair defend 
                     〈◊〉
                  
               
            
            ¶ Fin de l'enuoy.
            FINIS.
            
         
      
   