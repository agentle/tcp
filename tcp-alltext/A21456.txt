
      
         
            
            
            
               Henricus dei gracia Rex Anglie et francie et dn̄s Hybernie. Vic. Norff. Suff. & c̄. Salutē Precipimus vobis firmiter iniūgentes 
                  
                     
                  
                  quam
                ſtatim poſt receptionem preſentiū in ſingulis locis infra balliuā veſtrā tam infra libertates 
                  
                     
                  
                  quam
                extra vbi magis expe diens videritis ex parte noſtra publicas ꝓclamationes fieri faciatis ī hec verba.
            
               THe kynge our ſouerayne lorde callynge to his remembraunce yt at his laſt ꝓliament holden at weſtm̄ it was ordeyned & enacted for the comon wele of this his Realme in auoydynge ye clyppyng and dyſtruccyon of his coyne / & for ye preſeruacion of good money to be curraunt wtin ye ſame. That aſwell all maner grotes of Englyſſhe coyne. & of ye coyne of other londes than curraunt wtin his ſayd Realme for grotes or for .iiij pens beynge ſyluer & not clypped thoughe ye ſame were cracked or worne / ſhold go & be curraūt in al this his realme for ye ſōme yt they were coyned for. And alſo that all grotes aſwell Englyſſhe coyne / as coyne of other londes yt were clypped ſholde not go nor be curraunt in ony wyſe within his ſayd realme. For asmoche as it is comen to the perfyte knowlege of his hyghnes / y• many & grete nombre of his ſubgecte make themſelf Ignoraūt in knowlege of Englyſſhe grotes / and double plakes whyder they be clypped / or not clypped by meane wherof grete trouble & vexaciō dayly is had to his true & well meanynge ſubgectes in makynge & receyuynge of theyr paymentes. wherfore and in auoydynge of ſuche vexacion of his ſayd ſubgectes. The kynges hyghnes by good deliberacion & aduyſe of the lordes ſpū
               
                  •
               ll & tēporell & other of his counceyll vpon the ſyght of the ſame Englyſſhe grotes & double plackes / all be it that many englyſſhe grotes haue by ye Coyners ben myſtryken dothe declare / decre / & adiuge all Englyſſhe grot
                  •
                & double plackes hauynge ye lymyttes or markes as herafter it is expreſſed not to be clypped but to haue cours & to be curraunt & not to be refuſed That is to ſaye. euery Englyſſhe grote beynge ſyluer yt hath thre poyntes of ye croſſe hole on ye ſyde / And the moſte 
                  •
               te of ye ſcrypture hole on the other ſyde to go
                  •
                & be curraūt & ī no wyſe to be refuſed thoughe the ſame be not 
                  •
               fytely prynted & coyned. ¶ Prouyded alway yt this ꝓclamacion be onely extēded to ſuche grotes as were coyned before ye makynge of ye ſayd act of 
                  •
               lyamēt / & not to grotes newe coyned ſythen the makynge of the ſayd acte whiche newe grotes ſhall not be curraunt onles they haue theyr full prynte on bothe ſydes accordynge to the ſayde acte.
            ¶ And alſo yt euery double placke beynge ſyluer whiche hath his ſcrypture apparaūt on the one ſyde or on the other ſyde / to go
                  •
                and to be curraunt and not to be refuſed.
            ¶ wherfore ye kynges hyghnes wylleth and ſtreytely cōmaundeth that as well all englyſſhe grotes as double plackes hauynge the markes or lymytes aboue ſayd ſhalbe taken as well by his receyuours as all other 
                  •
               ſones in this his realme & not to be refuſed vpon payne of enpryſonemē & to make fyne at his pleaſure. & all englyſſhe grotes & plackes beynge ſyluer not hauynge ye markes or lymyt
                  •
                afore fayd to be reputed for clypped money / & not to go nor to be curraūt for coyne.
            ¶ And the kyng
                  •
                grace for ye more eaſe & quyetneſſe to be had amōge his ſayd ſubgettes in this behalfe wylleth & cōmaundeth yt ſuche money as is aforeſayd reputed for clypped money ſhall be taken in payment / or in eſchaūge for iij. 
                  〈◊〉
               . & ij. 
                  〈◊〉
               . the vnce at ye l
                  •
               eſte & in lyke wyſe the halfe vnce / the quarter & ye halfe quarter of ye ſayd clypped moneye after the rate of the ſame & no leſſe to be gyuen for ye vnce the halfe vnce ye quarter & ye halfe quarter accordȳge to the ſayd rate of ſuche money after this ꝓclamacyō made in euery ſhyre by ony perſone vpon payne of forfeyture by ye receyuour of the ſame money ſo receyued and vpon payne of enpryſonement & fyne to be made at the kynges wyll.
            ¶ And that all and euery ſuche perſon̄ and 
                  •
               ſons as ſhall take or receyue clippyd money by waight furthwith & imediatly in ye preſens & ſight of hym that ſhall ſo v
                  •
               tur ye ſame money the ſaid taker and receyuer therof ſhall cut or cauſe to be cutte in ſunder all the 
                  •
               aid clypped money in payne of forfetur̄ of all ye ſaid clipped money ſo receyued & taken & to haue impriſonement and make fyne & raunſon at the kyng
                  •
                wyll:
            ¶ And ouer that the kyng
                  •
                hyghneſſe ſtraytely cōmaundeth that none of hys ſubgectes preſume to vſe weyghtes made of ſtyckes endes comynly called of olde tyme awncell weyghtes vpon payne and punyſſhement afore expreſſed.
            ¶ And alſo the kyng
                  •
                hyghneſſe cōmaundeth yt all Mayres / baylyfs / conſtables / & all other hede offycers of cytees / townes / bourghs / or vyllages to ſe the premyſſes duelye executed to the beſt of they
                  •
                powers vpon payne of enpryſonement and to make fyne at the kyng
                  •
                wyll & pleaſure vpon cōplaynt to his hyghneſſe / or to his counceyll / or to 
                  •
               ny Iuſtyce of y• yeas therof made & approued to be true yt they do not to be executed this the Kynges. ꝓclamacyon & hyghe cōmaundemēt
            ¶ Et hoc ſub periculo incūbenti nullatenus omittas Teſte meipſo / apud weſtmonaſteriū quinto die Iulij Anno regni noſtri Decimonono. Regius Impreſſor. Wtin ſeynt Elens Guillam.
            
               depiction of English coins
            
         
      
   