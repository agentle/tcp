
      
         
            
            
            
               NOƲVM ET SOLENNE DECRETVM
à Synodo GAPENSIS apud Delphinates proclamatum,
& publicae confeſsioni Eccleſiarum Gallicarum aſcriptum.
            
               FIDEI ORTHODOXAE
ART. XXXI.
            
            
               CVM verò Epiſcopus Romanus, erecta ſibi in orbe Chriſtiano
Monarchia, ſibi arroget principatum in omnes Eccleſias & Paſtores;
vſque adeò inflatus, 1. vt Deum ipſe ſe appellet: 2. velit adorari:
Ipſe ſibi tribuat omnem poteſtatem in coelo & in terra: Res
Eccleſiaſticas ad libitum componat: Condat articulos fidei: Authoritatem
Scripturae velit pendere à ſua, eámque ad libitum interpretetur: Animarum
mercaturam exerceat: Liberet aſtrictos votis & iuramentis: Nouos Dei cultus
inſtituat: Et (quod ad ciuilia attinet) legitimam Magiſtratuum auctoritatem
conculcet; dans, adimens, & tranſferens Regna: Credimus & aſſerimus,
eum eſſe verum illum & germanum Antichriſtum, Filium perditionis,
praedictum in verbo Dei: Meretricem purpuratam, inſidentem ſeptem
montibus in magna ciuitate: Obtinentem regnum in reges terrae: Et expectamus
donec Deus, prout promiſit, & iam coepit, eum fractum & victum
ſpiritu oris ſui, tandem deleat fulgore aduentus ſui.
            1. Can. Satis. Dist. 96. lib. 1. ſacr. ceremoni. c. de benedictione enſis.
            
            2. Concilio Lateranen. vlti. ſeſſ. 1. 3. 9. & 10.
            
         
      
      
         
            
               GALLIIS.
               Sub correctione D. Tileni.
1604.
            A. IANON. Delph. Typogr. & Not. Reg.
         
      
   