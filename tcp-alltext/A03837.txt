
      
         
            
            
            ILLVSTRISSIMI
PRINCIPIS HENRICI
IVSTA.
            VBI ET SPONSORVM
EPITHALAMIVM; ET
consolatio; & exhortatio ad
principem Carolum ad fratris
imitationem.
            
            LONDINI,
Excudebat, Gu: Hall sumptibus Richardi Boyle,
& Guilielmi Iones. 1613.
         
         
            
            
            ILLVSTRISSIMO
PRINCIPI
CAROLO.
            
               QVae desueto mihi hisce studiis, publica calamitas,
& meus amor, tum functi Principis, tum
superstitum maximorum parentum, charissimorum
fratris sororisque, & communis
patriae, qualiacunque extorsit tibi (princeps
illustrissime peculiari tuo iure dicanda tamen videbantur;
vt qui illi non in regni magis spem, quam in aemulationem
virtutum, & publicum amorem successurus sis. Habent alij,
quod in eo Laudent quod amissum Lugeant; quod fuisse
gaudeant, aut mirentur; Tu, quodetiam imitere. In hunc finem
lege, perlege, relege, aut hic, aut vbicunque fraternam
illam indolem, nec Lectam vnquam satis puta. Quod

dari tibi honestius, vtilius consilium; quod te dignius, tibi
aptius munusculum, illi magnificentius encomium queat,
equidem cogitare non potui. Tu sic accipe; ac fruere; Sic
patriae, parentum aeternum decus ac solatium; Vale, Vige.
            
               Tuae celsitudinis obsequentissimus
famulus
DA: HVMIVS The:
Scoto-Britannus.
               
            
         
      
      
         
            
            HENRICI PRINCIPIS
JVSTA.
            
            
               
                  DExtra Patris; Matris decus; Amborum alma voluptas,
               Amborum obseruans, Natus pius; & pius idem
               Frater, fratris honos; Amor idē, honor at
                     
                        
                     
                     que
                   fororis;
               Post patrem patriae fulcrum columenque Britannae
               
               Vnitae, seu diuisae, Scotae, Angligenaeque;
               
               
                  Scotis natum, Anglisque datum; satis Aequns vtrisque,
               Charus vtrisque adeo; nec fas componere, nec sit
               Hos praeferre, aut hos; vrget ratio acris vtrinque:
               Conspiratio cunctorum, quaesitaque multum
               VNIO, communi hoc compacta in pignore amoris;
               VNIO, communi hac causa compacta doloris,
               Plebisque, Equitum
                     
                        
                     
                     que
                   & magni cura senatus,
               Et stupor, & pauor, & dulcis reuerentia: Mundi
               Expectatio rara per omnia saecula: rara
               Spesque bonis, terrorque malis; Tanaique, Tybrique,
               
               Formidatus, quam merito, tam gaudia Rheni,
               
               Tam Ligeris; forte, atque Tagi; tam gloria magni
               Deliciae que orbis, magni admiratio & orbis;
               Siue eques exercet belli simulachra sub armis,
               Siue pedes, quatit hastam, aut fulmineum rotat ensem
               HENRICVS, certo seu fulmina dirigit ictu,
               Ingens Martis honos, ingens Manortis alumnus.
            
            
               Magni animi, at mitis tamen; excelsae indolis, atqui
               
                  
Mente humili; probus, at prudens; veraxque, tenaxque
               Promissi, fideique antiquae; sed catus idem
               Et fraudem cognosse, & notam eludere fraudem,
               Et capere, & facere, & celare arcana: seuerus
               Fronte hilari fortis, sed fellis & inscius irae;
               Accessu, affatu sacilis, comisque, grauisque;
               Et frugi, sine sorde tamen; sine crimine Largus,
               Munificusque & magnisicus; quin grandia spirans
               Ambitione procul; re, vultu, & voce modestus
               Hac regnorum in spe: saeclo hoc, his moribus at
                     
                        
                     
                     que
                   hac
               Aetate inuita castus; sapiensque, bonusque;
               Absque superstitione, pius; iustusque, sagaxque;
               Ingenij, fortunae, animique, & dotibus ingens
               Corporeis; aptus, rebus, Musis nec ineptus;
               Praesidium; doctis spes, & solitia Musis.
               Siue iocos tractet, seu tractet seria, solers:
               Cura poli, cui cura polus, cui Relligio altum
               Pectus, & insedit, penitos vberrima sensus.
            
            
               Qualem autoptarent praesentia saecula; prisca
               Vel finxere sibi, vel Laudauere; futura
               Vel sperare ausint vsquam Regemue, Virumue,
               
               Aut Natum, aut Fratrem, aut Socium, Dominumue Ducemue:
               
               Vno patre minorem, vni parere scientem;
               At regere, imperio at populos fraenare superbo;
               Et populis dare iura, modumque imponere juri;
               Exemplisque praeire, volentem, animosque sequaces
               Ducere, siue Togam, pax, seu res postulet arma:
               Quam raperet campo agmen, & altas fulminet vrbes;
               Consilio, promptusque manu! Neptunia quantus
               Verberet arua volans; & totum perdomet Aequor:
               Atque polos vltra fugientes 
                     ••
                  terat Indos.
               
            
            
               Hoc orbata gemis miseranda Britannia? quidni?
               
                  
Ingeme, & accumula Lachrymas, Luctusque, nec vllae
               Sint Lachrymae, Luctusque satis▪ quod flumina Pontus
               Accipiat tua tanta, sciat non flumina Pontus
               Se capere, at Lachrymas; quod ventis personet Aether,
               Sentiat esse tua haec suspiria; solue dolori
               Fraena pio, ni sic soluas, peritura dolore.
               Ergo age; dejecto vultu, pullataque cultu,
               Humectata genas, incessu tarda, silensque,
               (Qua planctus, gemitusque, eiulatusque remittunt)
               Vt decet, incede: haud vllus tibi contigit vnquam
               Tam iustâ ratione dolor; seu funera defles
               Immatura aeuo, seu spes, praereptaque Mundo
               Gaudia; cassaque vota bonorum, & aperta malorum
               Torua supercilia, atque truces fremitusque, minasque
               Insultante palam Latio. Laxato querelis,
               Laxatoque viam Lachrymis: singultibus imple,
               Aetheraque, & terras; quate totum planctibus orbem,
               Et cautes clamore, atque horrida rumpito saxa;
               Qua Tamesis, qua Tueda ruunt, quaque vltima Thule
               
               Trans orbem iacet, extremique ad Littora Gangis;
               
               Seu riget hybernis Tellus pulsata pruinis,
               Seu calido rubet axe solum; veniantque vocati
               In Luctus populi, plangentiaque agmina jungant.
               Denique sint magna haec, sint certe maxima; quin &
               Qualia nulla vnquam Tellus, vel viderit aetas,
               Vel visura; aeterna tamen ne sunto. Quid illi?
               Quid tibi profuerint? animo moderare; modusque,
               (Non peto, sit luctus) sit temporis; omnia tempus
               Edomat. Vna aeterna pio stant gaudia. Et istis
               Imp
                     •
                  rtire vicem. Vertet mox mensis: et Hymen
               Laetus adest, nullis turbandus luctibus Hymen:
               ELIZABETA PALATINO cum nubat, et omen
               
                  
Firmet, quo Pater ipse, ac vir; Batavusque Britannusque,
               Gaudeat & totis late Germania campis
               Festum agitet,ELI- ducatque choros, & carmina dicat.
               Cum DEVS ille POTENS, hominum, luctum atque tumultus,
               Insanos populorum, immanes pectoris Aestus
               Turbasque, ac tempestates, fluxusque refluxusque
               Sedabit,-SABBATH sese insinuans, minuetque labores
               Iucundam aspirans rebusque animisque QVIETEM.
            
            
               Adsis (ô!) luxalma, & coelo fausta sereno
               Illucesce; orbique veni exoptata Britanno.
               
               Nulla dies nostris illuxit laetior oris:
               Nulla pijs vnquam venit expectatior hora
               Tu juuenum; tu cura senum; tu grata puellis
               Nuptis, innuptisque venis, plebique, equitique
               Et patribus. Qui fraena regunt, qui jussa capessunt
               Vno te ore fremunt vnam: te publica vota,
               Te priuata vocant. Testis Tamus, et Taus; atque
               Quacunque obtensis late objacet Anglia regnis;
               
                  Deucaledoniaca Caledon vel tunditur vndâ.
               
                  Cynthia ne dubita, solito properantior ire,
               Et Sol adde gradum, festinatosque sorori
               Da reditus. Ne necte moras. Quae gaudia differt
               Longa futura hora est omnis. Quid liuor ineptus
               Perstrepat? Illa Tago, (jure,) et quem praetulit Indo
               
               (Non regno indecorem, belloque et fortibus armis
               Et prisca pietate, et relligione decorum,
               A magnis quas hausit auis, summa indole, summa
               Spe juuenem, forma insignem, & florentibus annis)
               Te sequimur FREDERICE ingens, votisque fauemus
               Sis foelix; sit faustus Hymen, dominaeque, tibique,
               Sit soceris, populisque tuis: regnisque Britannis;
               
               Quemque olim regnis promittant fata Britannis,
               
               
                  
Non fratre HENRICO, non magno patre, minorem.
            
            
               Eia age, magne puer, fatis, et maxime votis;
               Alter surge HENRICVS, et illius indue mores,
               Moresque, effigiemque, et curas principe dignas
               Concipe. Nulla vnquam virtutis gratior aura
               Spirabitue aliunde, aut conciliabit amorem
               Vberior; quam quae veniens de corpore tali
               Expressit simulachra animi, & vestigia pressit.
               Magna manet certe te hac gloria; sed manet vnâ
               Arduum iter tantis contendere laudibus. Atqui
               Annitendum adeo; nec onus deponere, nec fas
               Despondere animum; frater qua praeuius iuit,
               Prona via est: tantum aude, ingens Vel pone sequi; vel
               Praeuertisse etiam; etmagnis Deus annûat aûsis.
            
            
               Haec, nobis lachrymas, spes vna abstergat: in vnam
               Hanc positis lachrymis incumbe Britannia curam;
               Et quicunque Britannus ades, natusue latusue
               Aut prisca de stirpe, aut iam fortè insitus; et qui
               Eloquio, ingenioque vales; cui vel tua virtus,
               Vel sors, imposuitue onus, aut indulsit honorem,
               Vt viuas audire, vt possis reddere voces;
               Huc neruos, viresque intende; haec area lata,
               Materia haec faecunda venit sermonibus; vt qua
               In verum possis virtutis ducere callem;
               Ducere qua veram possis virtutis in arcem;
               Atque ausis veri compendia dicere regni,
               REGNANDIQVE ARTIS. Totam quam polluit, audax,
               (Impius, impurusque, inconsultusque, procaci
               Fronte palam, positoque pudore insulsus, ineptus,
               Improbitatis prostibulum, faex ingeniorum,
               Et scelerum concinnator, scelus ipse, nec in quo
               Praeterea magnum agnoscas quid putidus, excors;
               
                  
Ignotus Musis, mendax, mendosus; vbique
               Inconcinnus, delirusque) Hetruscus, in atrum
               Torquēdus Phlegetonta, scholis procul, aut procul aulis
               Excutiendus, & in patrium ablegandus Auernum
               
               Congenerem, spirans tam faeda, & dira; vomensque
               Regnis perniciem, & rebus. Fuge, CAROLE, pestem
               Humani generis; Naturae hostem, opprobriumque,
               Exosumque polo monstrum, catus. Incipe jam nunc
               Mature odisse, & teneris horrere sub annis,
               Quae semper vitanda tibi; ET TE CREDERE SOLIS
               POSSE BONIS REGNVM REGERE ARTIBVS; hoc opus vnum
               Imperio dignum: Nec tu dominarier orbj
               Lege velis alia, aut diam demittere mentem
               Ad tam vile▪ ministerium, inque ergastula
                     •
                   vere
               Mancipium scelerum, & turpi te didere fraudi.
               Fraudi, qua seruum nihil est mage, nil mage regi
               Oppositum, qui liberius quo regnet, eodem
               Fraude minus minuendus erit, temerandaque nusquam
               Maiestas sacrati apicis, vel labe, vel vlla
               Seruilis specie fraudis: quam si induit, ille
               Nae sceptrum, & sanctum regum diadema profanat.
            
            
               O mihi tam serae producant stamina parcae,
               Vt si non, alia longe regione remoto
               Priuatos intra fines, curasque, domosque
               Cernere fas, audire tamen mens gestiar, & vel
               Posthumus hic manes accedat nuncius, vt te
               Impietas, sine se, regem confessa, (nec illâ
               Indiguisse, nec in partem regniue vocasse
               Consilijue vllam) vultus suffusa pudore
               Abdiderit, regumque aures, & liquerit aulas.
               At pietas, at cana fides, at candida virtus
               Et rigido recto contenta, & simplice vero,
               
                  
Nec solers minus, atque sagax, sat sufficiens, sat
               Prompta dolos cognosse, dolisque occurrere notis,
               Vt solium circumsteterint, soliumqve bearint
               Firmatum; supraque omnes hoc nomine reges
               Elatum, extensumque extremi ad limina Mundi
               Trans Alpes, trans Euxinum, trans, Caucasa, & Indum,
               
               Cunctorum dum cuncta, et vota excesserit, et spem.
            
            
               Interea fraeni mitis consuesce paternj
               Ferre jugum: regat ille, et rerum flectat habenas.
               Ille viam sternit capitolia ad ardua, & ille
               Fundamenta manu quatit, immissaque latebris
               Luce, Palatini pandit penetralia CACI.
               Illum, occultantem, & caeca se nocte tegentem,
               Efflantemque, ignem, & fumos nebulasque vomentem
               Vidimus; & totas trahere in certamina turmas
               
                  Iesuidum, frustraque aditus, & claustra tuentem
               Cassa mole operum magna, & molimine vano.
            
            
               Foelix perge, IACOBE; & clari ad lumina veri
               Dum trepidat, Latebrasque pauens circumspicit, ensis
               Cuspide caelestisque, & regis confice: funde
               Conjuratum in coelum agmen: solioque verendo
               Intentare manus ausum, Regumque, Deique
               Quicquid in immenso dignamur nomine mundo.
               Nec minus illius, turmas in verba, coactas,
               Iuratasue vltro, reduces in tramite veri
               Sistito, vel premito imperijs, vel trans mare regnis
               Exige; tota tuis donec pulsa exulet oris
               Impietas Romana: & Romam, vel petat Orcum
               Vnde venit, Furijs, Erebo & prognata scelestis,
               Et conflata hominum vano figmenta cerebro.
               Sic regna; sic viue diu, justusque, piusque;
               Sic magnus; fraudisque omnis securus, & artis
               
                  
Loyoladum, (Latiaeque Lupae, stygijque canis de
               Stirpe atra infandi monstri partuque, satuque)
               Imperium in seros serus transmitte nepotes.
               Quid dubites? coeli ipse suis Deus excubat: ipse
               Discutit insidias; quippe & discusserat. Et nos
               Tam deuota tibi manus, & tot pectora; quamuis
               Tardi ire in scelera, at quaecunque pericla subire
               Haud tardi, quo jussa vocant tua, quoque salutis
               Debita cura, & verus amor coelique, tuique:
               Sentijt, & si res sic poscat, sentiet hostis.
            
            
               Tantum, sancte parens rerum, qui robora, quique
               Dasque adimisque animos, laetis successibus auges
               Consilia, euertisque; atque humana omnia nutu
               Circumagis; placatus ades, facilisque precantum
               Fac rata vota, nec incepto indulgeto furori.
               Ille quidem quantus nos contra efferbuit (hanc spem
               Quod primâ, ostensum modo, sic succideris herbâ,)
               Faxis, cernamusque satis, Lachrymisque piemus;
               Quae grex, Rex, Patres, Plebs, quae peccauimus omnes
               Te contra, cultusque tuos, & grandia jussa,
               Commissa, aut omissa, palam, clam, siue sciens quis
               Atque volens patret quid, siue quid inscius, erret;
               En supplex genibus tua turba aduoluimur. O! da;
               Da veniam, pacemque; insultantemque ruina
               Turgentemque hostem nostra, ac infanda minantem
               Excute consilijs & inanes disijce fastus,
               Quos in te sumit turba impia: sentiat esse
               Te dominum; superesse patrem; nec defore; sed nec
               Deesse patri HENRICVM, dum viuat CAROLVS, atqui
               O viuat; sceptroque patris non impar; vbi ille
               Maturus, plenusque annis & Laude; piisque
               Ac justis, magnisque impleuerit actibus orbem,
               
                  
Inque polum serus redijt; succedatavita
               In solia, atque omnem virtutem exaequet auorum.
               Dumque Salo, vasto & stabito circumflua Ponto
               Terra; IACOBAEA veniens de stirpe propago
               Imperet vnitis aequata Lance Britannis;
               
               Atque tua, inuito styge, foedera vindicet orbi.
            
            
               Hae nobis Lachrymae, haec cura, haec solennia vota:
               Haec, HENRICE, tuo fas Iusta impendere busto.
            
            
               Magne heros, aut si magnis heroibus vsquam est,
               Quid maius; salue aeternum; monimentaque mentis
               Parua quidem, sed sume piae; non iusta; dabit nam
               Quis tibi iusta satis?) Verum te carmina nostra
               Murmure qualicunque strepant: Te Musa celebret
               Effaetae quamuis torpens sub limine vitae,
               Et tenuisque, & egena, & desuetudine tarda;
               At grato memoret versu: Te quisquis amabit;
               Magnus erit mihi: Te qui vero amplexus amore est;
               Aeterno (quod possum vnum) amplexabor amore.
            
            FINIS.
         
      
   