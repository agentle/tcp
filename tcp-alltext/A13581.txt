
      
         
            
            
            FRANCISCI
MILDAPETTI NA
               VARRENI
AD EVERARDVM
DIGBEIVM ANGLVM
ADMONITIO DE
UNICA P. RAMI METHODO
REIECTIS
CAETERIS RETINENDA.
            
            ¶LONDINI,
Excudebat Henricus Middletonus,
impensis Thomae Man.
ANNO 1580.
         
         
            
            
            ILLUSTRISSIMO
DOMINO, DOMINO
PHILIPPO COMITI
ARVNDELLIO FRANCISCVS
MILDAPETTVS
NAVARRENVS.
S. D.
            
               
                  DIALECTICA (Philippe
Comes illustrissime)
olim florere coepit,
cùm veteres illi Socrates,
Plato, Aristoteles,
excolendis litterarum
disciplinis incumberent.
At postquam
ex Athenarum finibus evecta per Arabiae,
Italiae, Germaniae, Galliae, civitates peregrinata
est, sese ita externis moribꝰ oblinebat,
ut amissa pene sanitate vehementer languesceret▪
& acute disserere prudenter
                  
                     
                  
                  que
                dedisceret.
Nam cùm a Peripateticis, hominibꝰ
illis quidem excellenti ingenio, sed non satis
libero judicio tractaretur, duplicem labem
cōtraxit, alteram nempe praeceptorum, alterā
exercitationis & usus Siquis praecepta spectet,
dolebit id in artem pulcherrimam irrepsisse,



quod ipsius non modo non ornaret, sed turpiter
imminueret dignitatem. Quid enim commentitit,
quid alieni non in eandem homines in
schola semper & umbra a disserentes conjecerunt?
Non intellexerunt vt caeteras artes sic
dialecticam e naturae observatione deductam,
ita effingendam esse ut a natura non aberret.
Hinc praedicabilia & praedicamenta exorta
sunt: quae erant a Peripateticis celebrata tā
               topere
& decantata, ut qui de eisdē valenter
& bonis lateribus clamare didicisset, is non
mediocri ornamento putaretur excultus logicae
disciplinae. Hinc modalium, oppositionum,
conuersionum argutiae emerserunt: in quibus
non rei obsoletae & pervagatae scientia delitescere,
sed excellentissimae sapientiae splendor
elucere credebatur. Hinc reductionum & syllogismi
demonstrativi subtilitas emanavit:
cui tantum ab argutulis sophistis tributum
est, vix vt putetur ab hominibus cogitata,
sed ad homines in Lycaeo spatiantes transmissa
divinitus. Hinc deni
                  
                     
                  
                  que
                sese variarum methodorum
elegantiae profuderunt: a quibus
instructi Peripatetici, magnam intra domesticos
partetes gloriam consecuti sunt. Atque
istae tot res cum sint natae in umbraculis otiosorum,



cùm perpolitae artificijs sophistarum,
cùm distinctae elenchorum ineptiis & exornatae,
quî non arti dialecticae gravissimam labem
aspergere potuerunt? Intuere etiam in
vsu dialecticae labem non minorem. Vis illa
humanae rationis nullam habet definitam regionem,
cujus terminis septateneatur. Sed
ad omnia, quae intelligi explicaríue possunt,
quasi rivis diducta est. At haec artificiosa ratio,
quam dialectioam vsurpamus, et si sit velut
imago aliqua in quam nativaerationis facultates
universae transferendae sunt, tamen est
non in communem vitae consuetudinem educta,
non adhibita ad res singulas explicandas,
non ad omnes conventus dimissae, sed philosophorū
libellis cōclusa, & ad scholastici problematis
altercatiū oulam religata. Quare anilis
illa in Lycaeo & otiosa ambulatio fecit, vt d
                  •
               
               lectica
quasi pulsa sedibus suis & 
                  ••
               bata patrimonto
avitae dignitatis in sobole & latebris
delitesceret. Quod cū vidisset P. Ramus pro
eo quo fuit ingenio propè singulari, suscopit ille
dialecticae expoliēdae laborē; laborē hercle gravissimae
contentionis & invidiae. Inquisivit in
praedicabilia, eáque adulterinis depicta coloribus
deprehendit. Praedicamentis litem intendit,



quod non precariò sese in altorum finibus
collocassent, sed summa vi in eosdem irrupissent.
Quid modalium, oppositionum, conversionum
deliciae an placuerunt? equidem diutius
ferre non potuit. Quis enim spinosis sophismatis
in modalium doctrinae modus? quid non in
quibusdam oppositionibus opponitur veritati?
quae non in cōversionibus perversio disciplinae?
porro demōstrativi syllogismi delirium excussit
& profligavit. pro vnica methodo adversus
Galenum & interpretes Aristoteleos acerrime
dimicavit, eam
                  
                     
                  
                  que
                sophismaiū multitudine oppressam
vindicavit. Sic deni
                  
                     
                  
                  que
                totā artem prudenter
conformavit, vt si quis illius vllum mē
               brum
divulsum & discerptū esse vein, is artificiosè
instructam pulcherrimae disciplinae fabricam
turpissimè dissolverit. Quinetiam, quod

                  ••
               aximum est, vsum logici artificisampli ficavit
luculenter & illustravit. Dialectieam
enim avocatā aschola in clarissima luce coltocavit:
produx it in forum & rostra ad sapienter
de litibus perorādū: evexit in judicum subsetlia
ut legis mentem interpretetur, & raetionem
ferendae sententiae administret: dimisit in Curiam,
ut tanquam magistra prudentiae consilijs
praesideat: transtulit etiam in campū & actem,



ut omnes militiae obeundae vias pervestiget &
exponat: deni
                  
                     
                  
                  que
                eandem ad singulos vitae usus
commodissimè dispertivit. Quid? an est ista P.
Rami in perpurgandis dialecticis improbata
industria? certè quae coli ab universis propter
summā vtilitatem & celebrari propter accuratissimam
rationem praecepti debebant, ea a
nonnullis repudiata cum fastidio, & asperiùs
reprehensa sunt Prodiit non ita pridem Everardi
Digbei adversus unicā P. Rami metho
dū dialogus: equidē, ut multi opinantur, magis
audacter emissus, quàm eruditè contextus: ut
ego existimo, non ita magno judicio institutus.
Attulit enim ad eandē pervellendā nō vim acutissima
rationis, sed cōmentiū ingenii sui, illud
                  
                     
                  
                  que
               
per omnes dialogi partes ita fusū sine artificio,
ut quidvis potius agere quā de methodo
disserere videatur. Non alienū igitur fore putavi,
si dialogi istius artificium retexorem, &
Digbeū de vnica methodo retinēda libere, sed
tamen modestè admonerem. Quod quidem feci
nulla ostentatione ductus, aut in suscipiendo
ingenii, aut in perficiendo laboris & industriae.
Ecce vero de quibus sum ad Rameae disciplinae
defensionem privatim cōmentatus, ea inscripta
nomini tuo (nobilissime Comes) in lucem divulgavi.



Nā quae duae resgeneris amplitudinē
vehementer ornant, eae in te elucent ambae, literarū
nempe cognitio & studium juvandi litteratos.
Illa te, quamvis adhuc in flore aetatis
versêre, tamen cûm ad disciplinam prudentiae,
consilii, humanitatis erudivit, tum etiam
ab ornamento instruxit religionis & pietatis.
Hoc eam tibi gloriam peperit, ut amplitudinis
tuae memoria non modo ab Anglis celebretur,
sed etiā a transmarinis hominibꝰ sūma charitate
usurpetur quid quod methodi disciplina,
digna res sit, quam homines generis dignitate
praestantes perpetuò cōsectentur & adhibeant?
Nam ut rem propositam animo celerrimè &
intelligentia complectamur ut eandem memoriae
sūma facilitate tradamus, ut dicta omnia
& cōmentationes elegantissimï ordinis cōcinitate
illustremus: id certè quantum cun
                  
                     
                  
                  que
                est
(est sine dubio egregiū quiddam & singulare)
totū methodo debemus. Quàm verè ista methodo
attribuerim, quàm nihil illius landi affingam,
non ignorat Dominus Henricus Howardus
patruus tuus, qui stirpis suae nobilitatē
gloria multiplicis doctrinae & literarū cumulavit.
Quapropter cùm in studiūincitere cognitionis
& scientiae, cùm disciplinarū studiosis



pro tua incredibili humanitate consulas, cùm
deni
                  
                     
                  
                  que
                methodi praeceptio non sit ab hominum
nobilissimorum institutis aliena, mitto ad te
(Comes praestantissime) meam de unica P.
Rami methodo retinenda admonitionem: quae
etsi praeter rem ipsam nihil complexa est
cujus nomine commendetur, tamen
profectam esse intelliges ab animo
Honoris tui longe observantissimo.
         
         
            
            ANTONIVS SENOVELLANVS
NAVARRENVS MILDAPETTO
SVO. S. P. D.
            
               LIBELLVM tuum, Mildapette,
missum a te mihi, legi diligenter,
& servo diligentissimè: Elegantissimum
sanè omnium, nisi me
propter benevolentiam fortè fallit,
quos in eo genere vnquam viderim.
Ita nitent omnes ejus partes, ita splendescunt,
vt dubitem utrum magis res verbis, an verba
sententiis exornentur. Neque tamen, haec cùm
scribebam eram nescius, cum, quam logicae Venustatem
scientiae e politissimis Rami scriptis delibaras,
eam ad Rami scholam a Sciolorum quorundam
calumnia vindicandam transferres, fore
ut ex eo multi varias ad reprehendendum, velut
ansas arriperent. Nam quibusdam, & iis quidem
non leviter eruditis, non admodum video placere
Ramum. Quidā autem probant illum quidē,
sed cum exceptione, si privatim adhibeatur: in
publica verò scholarum luce collocari, molestè
ferunt. Erunt etiā, & hii neque meo judicio stulti,
& suo valde sapientes, qui eloquentiam separent
a Philosophia, & neglecto flore orationis, spinas
tantùm scientiae consectentur. Et quidem operaepretium
est, quid primi illi Rami vituperatores
dicant, attendere. Quaerunt primùm, quid esset,
cur Veromanduus iste Agricolae filius cornicum,
vt dicitur oculos configeret, Aristotelem corrigeret,
& eo rejecto novam nobis & suam quandam
scholam explicaret. Quos id ego vicissim



interrogo, Si perperam fecerit, cur non refellant?
sin rectè, cur non admittant. Nam Ramum Aristotelis
correctorem esse dicere, Ramum Agricolae
filium appellare, Ramo crimen novitatis intendere,
& fine causa divinum hominem tam insulso
convitio, tam petulanti ironia, tam inerudita
contumelia verberare hominum est, (ut percissimè
loquar) nimis jejuna malevolentia laborātiū.
Sed intelligo quid pungat illos. Aristotelē
delicias suas, contemni dolent. Audio. Sed quae.
malùm, haeciniuria est, antiquis illis temporibus
suū honorem concedere, nostris denegare? Quid?
An supersedisse Deum creandis praeclaris ingeniis
arbitrantur? Si nolle dicunt, malevolum Deum
fingunt. Si posse negant, imbecillem. Quorum
vtrunque a divina natura est alienissimum. At
posterior dies prioris discipulus. Immo magister.
Ita semper primis inventis addit aliquid, &
tanquam affingit dies. At minus fortasse diligentes
sumus. Credo. Gravit enim res est labor,
quem plerique fugimur. Quam autem ego pelvim
Aristotelis, cum huius agncolae filii triginta
annorum Vigiliis compararem? In quibus ille
dialecticae non modò faciem, sed omnia membra
ita scitè formarit, ita articulatim distinxit, ita venustè
concinnavit, ut mihi quidem vel nemo,
quod magis credo, vel Ramus summam manum
huic operi, & extrema velut lineamenta
attuliste videatur. Sed vt in vinis, ita & in discipliniis
vetustiora probant. Quasi verò non ipsa
vina vetustate coacescant. Itaque vinum proximis
consulibus conditum nolo: Brutinam verò



aut posthumianam notam multo minus. Sic hercle
existimo nec de quovis musto ac lacu feruidam
disciplinam esse sumendam: & illam nimis
veterem vel potius vietam non plus, quam Brutinam
notam persequendam. Iam illos miror,
qui Ramum solum privatim adhiberi volunt: vt
propēodum iustioribus vtamur illis, qui omnino
auocent a Ramo, quàm hiis, velut mystarum sacris,
ita studiis hisce noctem imperent, in re
                  
                     
                  
                  que
                eo
meliore quo notior est, silentium desiderent.
Quod qua ratione faciant, dispicere non possum.
Nam cur nō honestum sit, id alium docere, quod
mihi fuerit honestissimum discere? aut cur quod
sit gloriosum scire, non sit gloriossimum profiteri?
Nisi fortè ut aliam habes domesticam vestem,
aliam forensem, ita aliam tenes sententiam domi,
aliam foris: aliam in musaeo, aliam in schola: aliam
tecum, aliam cum altero, quod est indicium
profectò non solùm inconstantiae, verumetiam
vanitatis. Iam tertijs illis quid faciam? homines
sunt lautioris stomachi quam caeteri. Eloquentiā
in Philosopho non ferunt. Quid tum ferent? Necessariam
esse negant. Quasi verò non aliqua sit
habenda ratio venustatis. Quam cum ijdem ipsi
in cultu corporis, in hortis, in cibis, in aedificijs,
in omnibus denique rebus affectent: non intelligo
sanè cur sui ipsorum dissimiles, a séque ipsis
desciscentes spinosuta quaedā in oratione & horridiuscula
consectentur. Quae quidem opinio tot
greges excitauit Dorbellistarum & Dunsicorum
agreste quiddam sonantes & rusticanum; messorum
similiores, quàm magistrorum: non tam a



rostris profectos quàm a rastris, ab aratoribus
potius institutos quàm ab oratoribus. Qui certè
meo quidem judicio fecislent aliquanto rectius, si
minus argutiarum & subtilitatum, plus autem
adhibuissent nitoris & eloquentiae. Vt enim Olympionem
non probo, nisi ad bonam valetudinem
quandā etiam affuderit suavitatē coloris: ita
& Academicum non fero, nisi sanitati philosophiae
florem quendam orationis, & quasi colorem
asperserit. At Philosophiam dices, quasi matronā:
nihil decet iste fucus. Credo. Sed nec istae sordes
decent. Et tamen suus est quidam mattonis decor.
Aliter enim Romani veteres nunquā legem
Oppiam antiquassent. Et vt matrona in vitio sit,
si quotide radatur ad speculum & vnguentis delibuta
artificiosè collocatis cincinnorum fimbriis
delectetur: quod tamen etiam virum factitasse &
magnum virum Africanum accepimus: ita si Patroclem
imitetur; quem cavillans Aristophanes
nunquam in vita lauisse dicit, nunquam faciem,
nunquam manus abluisse, nunquam sordes
detersisse: Quis eum ferret? quis non iuberet auferri?
Quare quemadmodum matronae, & illa
in cultu nimis elaborata cōcinnitas, & ista nimis
incivilis rusticitas fugienda est, ut liberalem quā
               dam
elegantiā adhibeat: ita Philosopho, cûm ille
in aucupanda paritate verborum, & in quadrandis
periodis forensis & nimis accuratus nitor, tū illuvies
ista, & quasi situs vitandus est, ut semper ingenuitatem
quandam orationis, & quasi munditiē
persequatur. Affers, inquies, molestiā nobis. Immo
tu aufers gloriam. Quid enim potest esse, vel



reipsa pulchrius, vel fructu laetius, vel beneficio
gratius, quàm quod ipse rectè, quod accuratè, ꝙ
utiliter senseris, id alteri non aridè, non jejunè,
non exiliter, sed ornatè, sed splendidè, sed copiosè
explicare? Difficultatem excusas: etiámne in
rebus optimis delicias quaeris? isto modo virtutem
ipsam rejicere possumus. quid enim illa difficilius? ita
locosomnes, in quibus excellentia est,
maximis difficultatibus obstruxit, ac circumsepsit
Deus. Negas ista studia conjungi posse. Stulte,
qui alios spectes ex te. Balbutivit credo, Plato:
nunquam videlicet gustarat praeclarā istam eloquentiam:
verba homo sapiens negligebat: erat
elinguis Stagirites ille: neque sermo ille Ciceronis
verus est, quum eum flumē aureum appellet.
O rudem Xenophontem: cujus ore musas
ipsas loquutas ferunt. Decepit nos Theophrastus.
Non erat tantum in homine, quantum in
nomine dignitatis. O infantem Carneadem,
de quo illud elogium est, nullam eum rem
confirmandam suscepisse, quam non probaverit:
nullam oppungandam, quam non everterit.
Possem multa isto modo: Sed mihi non tam
copia, quàm modus in probando quaerendus est.
Quae tandiu non disputo, quin si alterutrum eligendum
sit, multo malim indisertam sapientiam,
quàm insipientem eloquentiam: sed id volui
ostendere, hos esse perridiculos, qui cùm
ubertatem & copiam possint, jejunitatem
potius & famem
consectentur.
         
      
      
         
            
            FRANCISCI
MILDAPETTI NAVARRENI
DE VNICA
METHODO RETINENDA.
            
               CAP. I.
               
                  INgenii tui commentationes
(Digbeie) quae typis non ita
pridem divulgatae in hominum
manus pervenerunt, faciunt
vt non modò de Cantabrigiensi
Academia sperem optimè, sed
etiam Angliae gratuler vniversae. Habuit
Anglia plurimos semper excellenti ingenio,
cos
                     
                        
                     
                     que
                   sic e Philosophorū Schola perpolitos,
vt maximarum artium penè infinitam
vim animo & cognitione comprehenderent.
At verò qui cogitationes suas
ad illustrandam philosophiae disciplinam
referrent, etsi eorum plerique ad ornamē
                  ta
multiplicium doctrinarum gloriam adjecerunt
ornatissimae dictionis, tamen vel
omnino nulli, vel certè paucissimi extiterunt.
Etenim illos nescio quae religio tenuit,



quo minus quod prudenter sentiebant,
id politè expressum & eleganter,
literarum monimentis cōmendarent. Verebantur
fortasse ne si texendis voluminibus
operam transmitterent, id ad ostentationem
ingenii arroganter, non ad aliorum
vtilitatem sapienter facere putarentur.
Ac proinde eorum industria, cùm ad
summam laudem in vulgus emanare potuisset,
sese ab hominum oculis continuit
intus & delituit: tanquam hercle ipsos
umbrae quàm soli, & scholae quàm foro
aptiores natura genuisset. Theologia verò
debet illa quidem Anglis hominibus non
parum, quod eandem & perennibus concionibus
ad amplificandam Christi gloriam
diligentissimè excoluerint, & partim
labe aspersam mirificae vanitatis, partim
acucullatis homunculis nefariè proculcatam
ad pristinum nitorem & majestatem
elegantissimis scriptis vindicarint. In quo
certè est cum theologia actum praeclarissimè,
cum caeteris artibus incommodiùs:
quòd cùm Anglorum ingenia limarint
vehementer & expoliverint, ipsae tamen
ab Anglis nullam ferè lucem, nullum ornatum



acceperint. Quapropter (Digbeie)
dum te intueor, dum tuam excellentem
diligentiam attendo, dum eandem cum
aliorum in isto genere tarditate comparo,
gratulor mehercule literarum disciplinis,
& gratulor vicissim Angliae tuae. Nā si laus
illa exornādae Latinis literis Philosophiae
nata e vestrorum hominum Vigilijs floruit
aliquando: tu profectò, cùm defloruerit
jam & consenuerit, eidem succurrere
& velut ab interitu nescio qua divinitate
ingenii tueri aggrederis: Sin verò Anglorum
lucubrationes nihil antehac ad
Philosophiam splendoris, nihil ornamenti
attulerunt, sed ea ferè sola uti consueverunt,
quama a Gallis, Germanis, Italis acceperunt,
quemnam te esse dicam Digbeie,
qui gloriam istam poliendae in artibus
disciplinae Cantabrigiam transferre,
& languescenti jam Galliae eripere conaris?
Nae tu praeclarum aliquod & divinum
meditaris. Si enim cui exculta mens est ab
ornamentis sapientiae, & a subsidijs instructa
omnium doctrinarum, ei nihil deesse
posset aut ad vtilitatem insigne, aut
illustre ad dignitatem: quis ita affecti ingenij



est? ita alienus ab humanitate & literis?
ita publicae vtilitati inimicus? qui
non illi, a cujus ingenio expolitionem &
velut palaestram quandam literae asciverūt,
plurimum esse tribuendum arbitretur.
Verumenimvero ut iis merces proposita
est amplissimae gloriae, qui concinnè id ipsum
& perscienter praestant: sic qui ad tractandas
disciplinas non florem ingenii,
nō lucem exquisitissimae veritatis, non accuratissimi
pondus judicii, non deni
                     
                        
                     
                     que
                   ordinis
elegantiam afferunt, ii collectis testibus
inscitiae suae labem contrahunt non
mediocris ignominiae. Quid enim? qui architectum
cōstringendum putamus, si nihil
venustatis & artificii in fabricam trāsfuderit,
sed eandem vasta planè agresti
                     
                        
                     
                     que
                  
partium compositione dedolarit: an operatium
in percolendis disciplinis bajulumue
feremus? Si pictori crimen delirii
intendimus, a quo non est illa, quam par
erat, floridiusculis coloribus ad dignitatem
expressa effigies, sed in eandem summa
deformitas implicata penecillo & impressa:
an possumus eum sapientem usurpare,
qui ad artem pulcherrimae rei potiùs



sordes conquisierit, quàm ornatum sapientiae
accersiverit? Equidem qui devulgatis
libellis vanitatem jejuni sophismatis
quasi in oculis defigit universi orbis,
eum ego statuo non modò ipsum sibi arrogantiae
ac stultitiae notam inurere, sed
etiam injuriam litteratae juventuti gravissimam
inferre. Studet enim eandem ab
usu excellentissimae praeceptionis ad nugatoriae
argutiolae theoriam, a copia &
ubertate Academiae ad aridā in Lycaeo &
exilē acroasin, a Platone deni
                     
                        
                     
                     que
                   ad Dorbellam
avocare. Quid? an ista in te convenire
dicam Everarde? non audeo hercle
de tam suavi homine. At si ista magistris
illis attribuerim, a quibus es ad logicae
prudentiae disciplinam institutus, non
verebor ne convitium potius in illorum
nomen petulanter effudisse, quàm verum
crimen meritò contulisse videar. Peregrinanti
mihi anno superiore in Parisiensi
Academia incidit in manus jam tum emis
sa in lucem Analytica theoria. Qualis tandem?
specie illustris illa quidem & magnifica.
Nō enim plebeium aliquid & vulgare
jactat, sed diadema pollicetur & monarchiam.



Quem non splendor tam divinae
inscriptionis commoveret? quem non
ad persequendam Analyticae theoriae sapientiam
alliceret? Nae ego, dum illam intuebar,
divinitatem Platonis, acumen Aristotelis,
subtilitatem Zenonis cōtemnebam.
At verò siquis ab illa tam excellenti
inscriptionis specie cogitationem parumper
avertat, & cûm res ipsas ad tractādum
propositas, tùm etiam tractationis elegantiam
attendat: quid, an exclamabit vt ille?

                     〈 in non-Latin alphabet 〉
                  . ut ille? ô coelum, ô terra. ut
ille? ô tempora, ô mores. exclamabit sine
dubio, & in theorico illo artifice postquā
est audaciam aliquandiu de miratus, caecitatem
judicii vehementer deplorabit.
Nam mehercule illud orationis genus cō
                  sectatur,
ut non e rhetorum officina prodiisse,
sed e schola Aquinatis emersisse, &
quae barbaries explosa jamdiu ac profligata
evanuit, de eadem revocanda cogitasse
videatur. Eas verò rerum subtilitates
complexus est, earum ut multas propter
reconditam scientiam potius admirari
possimus, quàm quales sint intelligendo
consequi. Profectò dum hujus analyticae



monarchiae opificium contexebat, cepit
eum theoria mirifica illa quidem & planè
singularis. Quae enim non conquisitae argutiarum
deliciae? quae non somniata concinnitas?
depictae ad oculum demonstrationum
imagines: expressae lineamentis
ad illustrandam apprehensionem figurae:
adornatae etiam Pyramides & horizontes.
Quid commemorem illas insignes
theses? de extrinseca perfectione principii:
de intellectu ad simplicitatem contendente:
de statu interni luminis: de cō
                  munione
animae cum objecto metaphysico.
Quid loquar de supremae distinctionis
primo effluxu? quid de mundo suprasupremo?
Mitto portas, per quas ascendimus
ad intelligentiam. Daemonas illos
Serapim, Samael, & Mahazael libenter
praetereo. At verò bene sit philosophorum
filio: cui, si istas elegantias procuderit; meliorē
mentē opto: si nunquam attigerit, de faelicitate
gratulor. Taceo de discursu nec emittente
nec retinente, sed deferente scientiae:
de productione mundi sensibilis, &
complexa notione demonstrativi principii
nihil dissero. Nónne ista egregia? nónne



mirabilia? nónne divina sunt? Compilavit
certè filius iste philosophorum omnem
a primis postremisue philosophis
sapientiam: & quicquid ubique erat mysterii,
id in analyticam theoriā solertissime
illigavit. Probavit sine dubio industriā suā
hominibus a disciplina Scoti & Toleti nō
leviter cruditis: & vehementiùs equidem
probavisset, si non modò sophismatum acervos
corrogare, sed Ramum refellere
voluisset. Debes (Everarde) plurimum
Sorbonistis, qui theoriae tuae nonnullorū
contumeliis afflictae vehementer & perculsae
frequenter subvenerunt, eamue a
gravissimis hominibus acerrimè reprehensam
summa laude exceperunt. Quid verò
de tuae mysteriis theoriae non ita pridem
Basileae inaudierim, si id palam referrem,
remitteres credo aliquid de illa magnifica
opinione quam tibi analytica monarchia
attulit, nisi tuum ingenium doctissimorū
praeclarissimis judiciis anteferres. Sed ecce
quod aliis magnopere displicebat, id tibi
video vehementer placuisse. Ac proinde
tanquam analysis illa ad scientiarum monarchiam
Digbeiana fuisset apud omnes



Academias propter excellentem utilitatem
corollas & lauream consecuta, secundo
jam edito libello quasi in scenam denuò
prodiisti. Miri profectò cerebri es
Digbeie. Nā perinde ac si a Parnasso nuper
descendisses, essesue cum ipsis Musis
saepiusculè collocutus, ita facilè & expeditè
volumen conficis. Cum paucis abhinc
diebus Basilaea in Angliam trajecissem,
& ad procuranda quibus distinebar
negotia in urbe Londinensi consedissem,
proripuit sese e typographi officina dialogus
tuus, contra unicam P. Rami methodum
valde subtiliter concinnatus. Memini
tum illius tuae tam delicatae theoriae:
cujus recordatione cùm ipse me suaviter
aliquandiu oblectavissem, facilè adducebar
ut quibus ornamentis Monarchiam
tuam distinxisses, eadem te putarem transtulisse
in dialogum. Nec me sanè multum
fefellit opinio. Nā Digbeiū ita mihi scitè
in eo ac luculēter expressisse videris, nullā
ut analyticā the oriam ad effigiē Digbeiani
ingenii referendam desiderē. Siquidē
cùm nō desit ad apparatū dialogi aut theorica
eloquētia, aut theorica subtilitas, aut



theorica optimarum rerum sapientia, quis
est cui novas theorias Digbeianae Vigiliae
non videbuntur excudisse? Ferri tamen
eclogariae istae theoriae potuissent praesertim
cùm sint non ita multarū pagellarum
terminis circumscriptae, nisi audacter nimis
irruere in unicam methodum voluissent
P. Rami. Nescis Everarde, nescis quàm difficile
& arduum negotium susceperis. Tune
macilentus rhetorculus cum oratore
disertissimo, clamosus Dorbellista cum excellentissimo
logicae disciplinae magistro,
homo in schola & umbra delitescens cum
philosopho in clarissima luce diu multúm
                     
                        
                     
                     que
                  
versato, Everardus Digbeius cum
P. Ramo congredi ausus es? Túne eum lacessendum
censes, cujus immortalitate
dignum ingenium, cujus incredibilem
virtutem, cujus divinam in restaurandis
ornandís
                     
                        
                     
                     que
                   disciplinis industriam omnis
posteritas & gratissima memoria usurpabit,
& illustri praedicatione celebrabit?
Túne cum eo ad pugnā descendes, quem
non Adriani Turnebi limata subtilitas, non
Joachimi Perionii in dicendo facultas, nō
aestus Jacobi Carpentarii, non acumen



Gallandii, non metaphysica Schecii sapientia
frangere potuit & obruere? Sed quid
penè est quod nō audeat is, qui ad sophismata
Tartareti, ad commenta Javelli, ad
nugas Clictovii velut ad scopulos aliquos
ingenium suum passus est adhaerescere?
Quid si te istis insistentē vestigiis, & somniantem
theorias diutius feramus, procudetur
fortasse propediem tertia the oria.
Quapropter quia & P. Ramo plurimum
debeo, & methodi disceptatio nescio quid
secum praeclari affert, te de unica methodo
retinēda analysi subducta dialogi tui paucis
admonere visum est: non quòd admonitionem
adolescentis apud hominem (ut
audio) maturae aetatis, aut Navarreni apud
Anglum ponderis aliquid habituram esse
existimem, sed quòd praecipiti in divulgandis
sophismatis temeritati ne silentio
quidem suffragandum esse putem.
            
            
               CAP. II.
               DIALOGVS tuus duabus fere rebus
vertitur: quarum altera methodi
praeceptionem cōplectitur, altera



verò praxin. In persequenda methodi disciplina
id agis, ut eandem bipartitam esse
demonstres, & P. Rami pervellas unicam.
Multa passim tua in disceptatione occurrunt,
quae propter ridiculam subtilitatem
non ponderanda accuratè, sed aut planè
omittenda aut levissimè decurrenda sunt.
Age igitur, demonstratio bipartitae methodi
ad unicam refellendam quàm est a
te enucleatè & elegāter informata? Equidem
multa dialogi tui minutula capita, in
quibus nugatoria futilium quaestionum
exornatio instituitur, methodorum quandam
varietatem quasi parturiunt: reliqua,
etsi erant fortasse Musae invocatae, nondū
tamen duplicem methodum videntur peperisse.
Non potuit sine dubio methodorū
aut numerus expediri, aut illustrari natura,
nisi rerum variarū prolusio accessisset.
Quae igitur illa sunt & quàm egregia, quibus
proluditur? Agitur de iis, quae unicuique
antè sunt cognoscenda, quàm ad naturam
methodi percipiendam accedit.
Qualia tandem & quot? tria hercle pereximia.


                     
Qui ad methodum (inquis) discendam accedit,
is debet praenoscere, primò esse rationē,
quae est Dignitas. Secundò esse rationem a
principio ad finem artificiosè procedentem,
quae est propria methodi passio. Tertiò rationem
artificiose procedentem, esse methodum:
quod est subjectum.
               
               QVAM tu nobis rerum ante methodum
cognoscendarum partionem effingis Everarde?
Ratio artificiosè procedens est tibi
propria methodi affectio: at
                     
                        
                     
                     que
                   eadem ratio
artificio quodā procedens, est & ipsa methodus
& subjectum methodi. An tu in
Cantabrigiensi celeberrima Academia educatus
es, ubi cùm in provectioribus Academicis
plerae
                     
                        
                     
                     que
                   disciplinae sunt maturitatem
consecutae, tum florem esse praedicant
literatissimae juventutis, & tamen audes
tam singulare partitionis delirium in
vulgus obtrudere? Suscipe quaeso vel ad
punctū temporis cogitationē hominis liberi
& acuti▪ potéstne facultas ridēdi esse
& propria hominis affectio, & tamen eadem
facultas esse homo & subjectū hominis?
opinor refragabere. potéstne igitur
ratio illa, quae arte quadam progreditur,



integram methodi essentiam complecti,
& tamen sic in methodum cadere, illius ut
sit non solùm propria affectio, sed etiam
subjectum? Aliud est res ipsa suis e causis
constituta; aliud adjuncta rei affectio: aliud
subiectum. Horum natura ita dispar
est & sejuncta, ut confusa invicem & temperata
esse nequeant. Amandanda itaque
partitio ista, aut saltem politius climāda:
immo verò & intelligentia animi tui disertiùs
explicanda. Nam ubi & quae est illa
dignitas quam requiris? qualem deinde
artificiosam progressionē intelligis? Scio
axioma clarissimae veritatis a quibusdam
nomine dignitatis appellari. Utrum 
                     〈 in non-Latin alphabet 〉
                  
inventionis, enuntiati, syllogismi praecepta
dignitatis appellatione comprehendis?
Cui hercle inventionis universa ratio
animo decursa usuue pertrectata est, qui
non est in enuntiati disciplina peregrinus,
qui denique instructus est ab artificiis syllogismi,
nō video quid in eo aliud ad cognoscendam
methodi naturam desideres.
Satis is mihi amplo apparatu ad methodū
perdiscendam accedit. Sin verò non ea quae
exposui, sed quiddam aliud dignitatis nomine



interpretaris, nae tu aedilitatem aliquam
meditaris, qui non vernaculis rebus
& domesticis contentus es, sed longè
arcessitis & aliunde comportatis uti vis.
Ad laudem profectò tuam parum interest,
quid dignitatis voce complectare. Nā
si Dignitas ista artem inventionis & judicii
notet, quid dici potuit inconcinnius?
sin alia quaedam designet, nimis remota &
aliena consectaris. Utcun
                     
                        
                     
                     que
                   sit, nimio acumine
& brevitate obscuritatis elenchum
peperisti. Porro de illa artificiosa progressione
quid dicemus? si methodus sit, ut tu
affirmas, cur quae eadem omnino sunt, eorum
naturam tam confidenter distrahis?
vis artificiosa progressione essentiam methodi
contineri: & tamen vis artificiosae
ꝑgressionis cognitionem aliunde ad methodum
intelligendam afferri. Si etiam
ratio ex arte procedendi fuerit methodi
affectio vel subjectum, etsi sit illa quidem
ad methodi intelligentiam multum allatura,
eam tamen extrinsecus repetere necesse
non est, cùm possit methodi praeceptione
subtiliter comprehendi.
            
            
               
               CAP. III.
               VIDES jam Digbeie in rerum earum
partitione, quae tibi ad methodi vim
consequendam videntur aptissimae, quantopere
erret illa ingenii tui & peregrinetur
theoria. Quid? an lautius aliquid deinceps
& exquisitius affertur? Disseris nihil
abs
                     
                        
                     
                     que
                   methodo sciri posse. at quid ita tandem?
Rerum certè cognitio vel dispositione
enuntiati statim elucet, vel e syllogismi
dianoia efflorescit. At verò collocatione
methodica non rerum notitia exquiritur,
sed ordinis illius, quo res notae jam ac
judicatae constringuntur, illustratur elegantia.
Definitio rei naturam e causis & e
caeteris aliquando argumentis tam dilucidè
interpretatur, ut etiamsi res definita
nullo ordine digeratur, tamen clarissimae
existat scientiae & judicii. Si Epicurum sciscitantē
quid esset voluptas, aut Stoicum
de natura virtutis percontantem juberes
rerum ordine disponendarum methodū
ad notionem voluptatis & virtutis enodatiùs
explicandam adhibere, certè ille te



ex hortulis suis abigēdum, hic e stoa praecipitandum
esse clamaret. Sed est fortasse,
quo paradoxon istud tueri queas. Quin
igitur nos imperitos edoces? postquam
quid sit scire exposueris, quod hercle est
abs te sine methodi subsidio explicatum,
continuò propositam thesin eleganti syllogismo
disceptas:

                     In quibus (inquis) est dispositio prioris ad posterius,
in iis erit ordinis observatio.
                     At in omni inquisitione proceditur a priore
ad posterius.
                     Ego secundum materiae subjectae dispositionem
impossibile est, quicquam scire sine
methodo.
                  
               
               UBI Everarde acumen tuum? ubi mē
                  tis
analytica theoria? Consule de syllogismo
isto vel e Cantabrigiensi Academia
in dialecticis tyrunculum aliquem,
vel ex agro Melibaeum, vel e campo & acie
militem: horum sanè nemo est, qui a
te non majorem in disserēdo requiret sapientiam.
Certè Academicus ille, qui nudiusquartus
ad excipienda theoremata



accessit logicae disciplinae, Digbeium quasi
dormitantem vellicabit, admonebitue
aut antecedentem syllogismi istuc
inani consilio aliunde obrepsisse, aut
si id secus fuerit, complexionem ex antecedente
instar portenti emersisse. Aliud
enim est in propositione & assumptione
propositum: in complexione verò
inculcatum aliud. Sic cùm monarchiam
polliceris, praestas anarchiam. Sed remittimus
tibi ista leviuscula, homini praesertim
nihil nisi altum & magnificum cogitanti,
adeo ut gloriae tuae melius fortasse consultum
putes, si ista potius contemnere
quàm scire videare. Verùm quomodo tā
                  dem
institutam quaestionem conficis? Video
conclusam enthymemate: cujus propositio
artificio Digbei veluti able gata si
revocetur, continuo Digbeiani judicii accuratio
elucebit: est verò ejusmodi:

                     Methodus est causa.
                     Nihil sciri potest sine causa.
                     Nihil itaque sciri potest sine methodo.
                  
               
               Qualis est illa syllogismi tui propositio?



quàm sci
                     •
                  a & delicata? vin' tu methodum
ita natura comparatam esse, rerum ut
omnium causa sit? Nae illam methodum
beatam videri necesse est, quae per res universas
fusa latissimè sese ad constituendam
singularum naturam dispertiverit. Quòd
si rei cujuslibet causas methodo contineri
non placet, nihil argumento isto ad disceptandam
quaestionem assequeris. Sin
verò idipsum contendis, vide ne cujus beneficio
hanc lucem aspexisti, illa hominem
dicatur ex methodis contextum peperisse.
Sed ecce: video quid egeris. Animadvertisti
scilicet persimili vel eodem
potius syllogismi judicio concludi posse,
omnem ex Everardi cognitione scientiam
manare:

                     Everardus est causa.
                     Nihil sciri potest sine causa.
                     Nihil ita
                           
                              
                           
                           que
                         sciri potest sine Everardo.
                  
               
               AGNOSCO hercle philosophorum filium.
Is sine dubio est, in quo ut omnis
ab eo scientia tanquam a fonte derivetur,
idcirco a natura innexae rerum singularum



causae & implicatae sunt. Quanquam
illud per mihi mirum videtur, quòd cùm
tanta causarum & tam ampla supellectile
instructus sit, non tamen intelligendi
vim satis subtili definitione comprehenderit.
               Intelligere (inquit) est rationem primam a
secunda, secundam a tertia, tertiam a
quarta in simplici apprehensione discernere:
incomplexa ad conclusionem necessariam
connectere.
               EXPECTABAM hercle dum diceres intelligendi
facultate etiam centesimam rationem
a quingentesima, quing entesimam
a millesima, millesimam a causarum myriade
discerni. Non est (Everarde) non est
humanae intelligentiae facultas ita angustis
definita regionibus, ut ad distinctionē
rationis a ratione & ad syllogismi tribunall
alligata non possit latiùs excurrere.
Commentum hercle Themistii est, arreptum
e cogitationis delirio, non e disserendi
usu prudenter observatum.
            
            
               
               CAP. IIII.
               GLORIARE jam si placet & quaquaversus
praedicato, nihil esse quod intelligi
sine methodo percipiue possit.
Quinetiam methodi cognoscendae difficultatem
quantum potes exorna, at non
pigmentis, non inani splendore, non fucatis
coloribus. Methodum (inquis) scire
res est difficilima. Immò verò siquis praeceptionum
illarum subtilitatem animo
complexus fuerit quae viam quandam describunt
inveniendi argumenti, siquis enuntiati
vim omnem rationemue percalluerit,
siquis syllogismi excellentissimas
leges cognorit & pergustarit, ei videbitur
methodi intelligentia illustris adeò
facilisque, ut nihil in ea reconditum & abstrusum
esse dixerit. Tu verò quibus tandem
istam difficultatis thesin argumentis
demonstras?
               
                  Quae ratio (inquis) omnia ad scientiam redigit
& in singulos gradus a principio ad finem
animadvertit, ea discenti est difficilima.


                  
                  At methodus omnia ad scientiam redigit &
in singulos &c.
                  Methodus igitur discenti est difficillima.
               
               SATIS profectò acutè, sed non ita magno
judicio ista disseruntur. Quid enim
causae est, cur tibi de propositione assentiremur?
Nam in quarum rerū praxin molestiarum
asperitas variaeue difficultates
effusae redundarunt, earum non ita semper
retrusa cognitio & impedita fuit. Galliae
peragratio quantae contentionis est? quanti
sudoris & molestiae? & quid tamen facilius
quàm universae Galliae peragrandae
viam nosse? si modò oculis obversetur totius
regionis luculenta idea, si delineata in
tabulis ratio itineris, si descripti Moeandri,
si notata diverticula. Sic methodum
a schola & umbratili theoria ad commentationum
quasi palaestram & curricula
deducere, eam
                     
                        
                     
                     que
                   vel ad leviora ac solutiora
inventa dimittere, vel ad lucem artibus
splendidissimi ordinis dignitate afferendā
trāsferre, profectò hoc opus, hic labor est:
hîc (Digbeie) Socraticos amores perlibenter
agnosco. Veruntamen ut illam divinam



vim methodi exploratam animo
& scientia comprehensam habeas, inest in
eo non illa difficultatis incredibilis magnitudo,
sed facilitas certè haud mediocris.
            
            
               CAP. V.
               AT quous
                     
                        
                     
                     que
                   tandem ista futilium quaestionum
altercatio producetur? quando
susceptam pro duplici methodo controversiam
insequêre? Ecce nugis adhuc
ad methodi ornatum aggregandis summo
studio insistis. Philosopharis more tuo
de methodi oppositis terminis: de discente
& docente rhetoricaris pueriliter: de
duplice disciplina plumbeam acroasin, de
artis & naturae ad methodum affectione
flaccescentem subtilitatem, de principatu
& magisterio dialecticae misellam theoriam
protulisti. At quamdiu ista sese sophismatis
accumulandis jactabit insolentia?
quamdiu nos hujuscemodi eludent theoriae?
Nihil te Everarde logicarum legum
majestas? nihil gloria existimationis tuae?
nihil gravissimorum hominum judicium?
nihil haec ipsa, qua de agimus, disciplinarū


                  
magistra methodus? nihil te Cantabrigiensium
tuorum ora vultúsque movent?
Redi aliquando ad te: confice de methodorum
numero propositam thesin: huc
fontes ingenii tui aperiantur & deriventur:
huc omnem judicii gravitatē, omnem
vim lumen
                     
                        
                     
                     que
                   affer syllogisticae sapientiae:
huc suadae medulla neruíque omnes eloquentiae
tuae deducantur & expromantur.
Sed cur te tam solicitè admoneo? Ecce adest
illa Methodi disceptatio quam requirimus.
Nam methodi dialecticae duas partes,
tria instrumenta, quatuor causas quatuor
breviusculis, sed valde delicatis capitulis
complexus es. Quanquam hercle vel
ego inani opinione ducor dum capitum
istorum ambitu tractationem methodi
conclusam esse auguror, vel si rectè divinarim,
tua certè insipida in istis capitibus
est & putidiuscula theoria. Quid enim?
an tu rerum disponendarū methodo vim
inventionis & facultatem judicii velut
membra affingis? an tu definitionem, divisionem,
syllogismum ad imprimenda rebus
clarissimi ordinis vestigia methodi instrumenta
esse ponis? an tu methodi materiam



vocibus secundae intentionis, finem
habitu scientiae profecto cōtineri arbitraris?
Non est ita Everarde. Etenim qui methodi
naturam inventione & judicio partitur,
educit ille quidem methodum e septisiis,
quae ipsa sibi praestituit, cùm illa alieni
juris princeps esse nolit, sed conservatrix
sui. Ac perinde facit ac si grammatista
aliquis illam in grammaticis de convenientia
generis & numeri praeceptiunculam
in Etymologiā & Syntaxin partiretur.
Uter
                     
                        
                     
                     que
                   hercle qoud totius artis naturam
plenè cumulate
                     
                        
                     
                     que
                   complectitur, id
unicae in arte particulae inelegāter ascribit.
Quid definitio, divisio, syllogismus? eae ꝓfectò
res sunt, non quibus uti methodus
ad res perturbatas suis locis distinguēdas
consuevit, sed in quibus ad ordinis cōcinnitatem
revocandis methodus elucet ipsa.
Priora duo ad inventionis acumen & ad
naturam rerum illustrius exponendam valent:
illud verò posterius ad judicandam
subtilitatem consequentiae. Quid dicam
de vocibus secundae intentionis? praedibilia
opinor & praedicamenta intelligis.
At illa tibi, si loqui possent, ꝓfectò litem



intenderent, quod tanquam ex caemento
& lapidibus domum, sic ex ipsis methodi
fabricam coagmentari velis. Quòd si ipsa
in enuntiatum aut syllogismum illigata
vis etiam ordine quodam collocari, non
valde repugnabunt. Illud verò quale est,
quod habitum scientiae perfectum, methodi
finem esse affirmes? Methodus muneri
suo cumulatissimè satisfecit, si res cō
                  fusas
in unum & nulla certa lege constrictas
singulas singulis locis pro claritate
notitiae disposuerit: adeò ut ordinis praestantissimi
spectet solummodo & intueatur
dignitatem. Quanquam non inficior
si illa perinsignis variarum rerum collocatio
accesserit, summam intelligendi facilitatem
existere. Verùm erravi ego fortasse,
nec ista abs te ad methodi dispositionem
referuntur, sed de arte dialecticae
generatim disseruntur. Id si ita est: pulchrum
nobis testimonium dedisti judicii
tui. Video nimirum te in id unū vehemē
                  ter
incubuisse, non tam ut propria & germana
sapienter attulisse, quàm ut longè
disjuncta conquisisse & aliena ad presentem
causam detorsisse videare. Cum tibi



duplicis methodi adversus P. Rami unicam
confirmatio adornanda sit & argumentorum
praesidiis munienda: quorsum
dialecticae subjectum attingis? quorsum eleganti
partium distinctione eandem illustras?
quorsum definiendi concîsam rationem,
distribuendi artificium, syllogismi
dianoiam istuc advocas? quorsum logicae
doctrinae causas omnes attexis? Ecquid
non animos nostros demonstratione
bipartitae methodi satis obtundere potuisti,
nisi istuc rerum alienarum redundantia
ad eosdem enecandos accessisset?
Ecquid tua non modò fastidiis adhaerescere,
sed etiam ad vim incitandam valere
vis justissimae iracundiae? Sed sustineo ipse
me. Video enim te non sine causa causas
dialecticae induxisse. Vis enim illarum viribus
methodi varietatem constitui & labefactari
unitatem.
            
            
               CAP. VI.
               BENE est. Deventum est tandem aliquā
                  do
ad tractationem institutae controversiae.
Quid igitur ad methodorum multitudinem



vindicandam affers? quid
ad unitatem methodi dissipandam? equidem
mirifico quodam syllogismo confecta
penè res est & profligata.
               
                  Vniuscujusque causae (in quis) non est unica
ratio.
                  
                     Vnaquae
                           
                              
                           
                           que
                         causa est methodus. Liceat enim
mihi assumere, quod tu ipse ad claritatem
judicii supplere debuisti.
                  Methodus itaque non est unica.
               
               QUID tibi homini tam analyticè 
                     〈 in non-Latin alphabet 〉
                  
dicam? Credo hercle te a M. Ciceronis
Antonio in secundo oratorio admonitum
ad hunc texendum syllogismū accessisse.
Vult ille sese efferat in adolescente faecū
                  ditas:
ut esse possit in eo unde aliquid amputet.
An tu rhetor Antonianus factus es?
equidem profudit sese & ejecit faecūditas
ingenii tui. Quid enim? Binarium methodorum
numerū efferre decreveras: at pro
tua faecunditate quaternariū extulisti. Vis
tu unamquam
                     
                        
                     
                     que
                   causam esse methodum:
& vis opinor quadripartitum genus caucausarum
existere: unde necesse est quatuor



genera consequi methodorum. Atqui
verò quae se nimium profuderunt revocanda
censet Antonius, & velut inutilia
sarmenta amputanda. Et certè quae in tui
ingenii ubertate inest luxuries, ea quanto
adolescentem Antonii aetate antecedis,
tanto magis depascenda est. Sed quid est
quòd unamquam
                     
                        
                     
                     que
                   causam esse methodū
existimes? nulla in efficiente & materia,
nulla in forma & fine admonitio est, quid
primo loco disponendum, quid conjiciendum
in medium, quid ad postremum reservandum
sit. Sunt inquam istae causae
ejusmodi nullam ut methodicae collocationis
formulam interpretentur, sed quae
ipsae, sint suis quae
                     
                        
                     
                     que
                   sedibus ad methodi legem
distinguendae. Nec si causarum aliae
summae sint, aliae, mediae, aliae infimae, idcircò
e varietate causarum methodorum varietas
enascetur. Quid? generum annon est
valde dispar ratio? aliud generalissimum,
interjectum aliud, aliud infimum existit.
Adjuncta etiam annon dissimilem naturae
affectionem obtinent? quaedam eminent
& patent latissimè, quaedam velut
depressa sunt & dejecta inferius.



Nec tamen cuiquam aliquando venit in
mentem pro generum & adjunctorum
differentia methodos differentes comminisci.
Ac proinde non causarum discrepā
                  tia
methodum discrepantem parit (unius
enim & ejusdem methodi praecepto res
gradu & ambitu dissimiles possunt pereleganti
ordine collocari) sed multiplex
formula easdem res ad quandam ordinis
dignitatem redigendi, facit ut methodus
in dissidente & multiplici genere versetur.
Quòd si eaedem causae, eadem genera
& adjuncta vario methodicae dispositionis
modo digeri potuissent, sic ut ordinis
instituti splendore intelligentiae nihilominus
& memoriae consuleretur, profectò
hisce collocationum generibus non
minus quàm unicae Rami methodo tribuendum
putarem. Quare utcunque conatum
ingenii tui amplectar, non possum
quin judicium tuum vehementer desiderem.
Vides aliis tibi argumentis ad unitatem
methodi convellendam opus esse. Ac
profectò nisi divinitatem quandam inauditae
theoriae attuleris, nisi cohortem Thomistarum,
Javellorum, Dorbellarum, Tartaretorum



excitaveris, nisi denique integram
monarchiam in campum & aciem
eduxeris, nunquam unica P. Rami methodus
vel oppugnata cedet, vel expugnata
corruet. Sed ecce gravem huic, quam tantopere
amplectimur, unitati plagam consequentibus
telis inflixisse videri vis. Sic
enim cum P. Ramo congrederis, Aeserninus
nempe cum Pacidiano.
               
                  Qui unicam (inquis) methodum statuit, est
author confusionis.
                  Ramus unicam methodum statuit.
                  Ramus ita
                        
                           
                        
                        que
                      est author confusionis.
               
               VIN dicam quod sentio? Id statuo te aut
nescire quid confusum & perturbatum
dici debeat, quid contrà eleganter distinctū
& loco positum, aut si discrimen illud
non vulgariter calles, P. Rami dialecticas
reliquas
                     
                        
                     
                     que
                   commentationes nunquam attigisse,
nedum legendo percurrisse. P. Rami
tanta prudentia fuit in constituendis
quodam ordine temperandisque disciplinis,
ut hodie vigeat non modò Lutetia, sed
tota ferè literaria respublica Rami institutis



servandis & quasi vestigiis perse quendis.
Quis poëta in numerosa verborum
conclusione quàm Ramus in artificiosa
integrae disciplinae collocatione illustrior?
Immo P. Rami unaquae
                     
                        
                     
                     que
                   commentatio,
est tanquam disertissimi rhetoris oratio,
in qua nihil inest verborum concursu
asperum, nihil hiul cum, nihil diductū
vastius, sed omnia delicatissimis astricta
numeris excellentem quandam & propè
divinam suavitatem efficiunt. Quidvis
itaque arripiendum potius fuit ad contumeliam,
quàm objicienda confusio. Sed
instas scilicet & premis acerrimè, ut nempe
non maledictum sed criminis veritatem
attulisse ad Ramum convincendum
videare. Nota igitur elenchum confusionis:
illustra etiam argumento:

                     Quae methodus (inquis) ab universalibus
progreditur, eae confusionem magnam parit.
                     Vnica illa Rami methodus ab universalibus
progreditur.
                     Vnica igitur Rami methodus magnam confusionemparit.
                  
               
               
                  
Propositio hujus syllogismi quàm est a
te egregiè exornata? quàm verè & acutè
demonstrata? equidem in arcem totius
quaestionis invasisti, quam si analyticis
insidiis & theorico strategemate captam
expugnaveris, Everardo non modò laurea
& triumphi, sed etiam inaurata statua
decernetur: fortasse etiam de monarchia
cogitabitur. Excita itaque divinitatem
ingenii tui, & quicquid habes argutiarum
ac subtilitatis, id omne ad gloriam tuam
exprome. Doce quanta e methodo ab
universalibus progrediente confusio oriatur.
               
                  Vniversalia (inquis) sunt obscurissima, plena
confusionis & tenebrarum.
                  Methodus ita
                        
                           
                        
                        que
                      ab universalibus progrediens
author erit summae confusionis, obscuritatis,
tenebrarum.
               
               Quid splendore hujus tuae theoriae potest
admirabilius fingi? quid cògitari magnificentius?
Sed nó est Everarde integrū
P. Ramo inventis jā uti tuis. Erravit enim:
non gustavit istam tuam theoriam: saepe
in regia cathedra homo stultus methodum
ab universalibus ductam singularibus



verbis praedicavit. Talaee, pudet me
tui: quid est quod Ramaee methodi dignitatem
tentatam ab aliis & sophismate oppugnatam
tantopere vindicare studueris.
Anthoni Foqueline, Arnalde Ossate, P.
Bergeroni, I. Poitevine, quae vestras aetates
iniquitas fortunae excepit? quae vestra
ingenia anilis cogitatio irretivit? utinam
hunc audissetis tam excellentem hominē,
tam eruditum magistrum, tam scientem
opificem logicae disciplinae, priusquam tā
                  tus
error de unica methodo animis vestris
insedisset. ô stultos Martinios, Rhodingos,
Beurhusios, Oltingeros, Severinos: amentem
Freigium, hebetem Scriboniū, nullius
consilii Makilmanaeum, bardos deni
                     
                        
                     
                     que
                  
& stupidos, quicunque illam Aristotelicam
Rami ab universalibus methodum
laudibus aut privatim exornarint, aut publicè
celebrarint. Sed quoniam de istis hominibus
actum est, quin pergis (elegantissime
philosophorum fili) Cantabrigiensem
juvētutem ad haec tam luculenta praecepta
erudire? non dubito quin illam facultate
eloquentiae tuae, si deflexerit a curriculo
veteris disciplinae, revocare possis.



Verumenimvero Everarde quid agis? cur
te is perditum? cur existimationem ingenii
tui tam inconsultò projicis? Scilicet tu
sapientior quàm Socrates, eruditior quàm
Plato, acutior quàm Aristoteles, ea contemnis
quae illi idiotae proeclara duxerunt.
An oblitus es quas laudes Aristoteles
generalibus attribuat? Generalia sunt

                     〈 in non-Latin alphabet 〉
                  .
quòd si igitur generalia in se rerum specialium
causas complectantur, si eas ad illustrandas
mirificam lucem adferant, si principiorum
vim obtinere & imitari naturam
judicentur: ubi est illa generalium obscuritas?
ubi tenebrae? ubi confusio? Num causis
quic
                     
                        
                     
                     que
                   illustrius esse potest? quicquam
ab obscuritate remotius? illae sunt quarū
admirabili luce res abstrusissimae eruuntur
& intelliguntur, involutae explicantur,
caligine obsessae collustrantur. Quid res
speciales? an explicari possunt & intelligi
non explicatis intellectisue generalibus?
Non possunt hercle. Cùm itaque explicatio
specialium e generalibus derivetur, adeò
ut nisi ab eisdē lucem aliquam acceceperint
specialia, eorum difficilis intelligentia



futura sit & perobscura: quid est
quòd generalia tanquā obscuritatis plenissima
arguantur? quomodo possunt esse

                     〈 in non-Latin alphabet 〉
                   & 
                     〈 in non-Latin alphabet 〉
                   quàm sunt specialia,
si fuerint obscurissima? Cur id porro
difficilius intelligitur, quod simplicius
est & pauciora complectitur? Cur
denique ex universalibus oriri confusionem
opinaris? universale quaecunque
habet, ea ad specialia transmittit:
quo fit ut specialium essentia partim ob
ascitas a generalibus affectiones, partim
ob suas & proprias sit e pluribus concreta
illa quidem & temperata. Quae est
ista tanta confusio? ut primò generalium
natura ad res plures communiter diffusa
eleganti & succincta definitione proponatur:
deinde in duas partes subtiliter
distincta spectetur. Tibíne literae
intelligentia confusior quàm syllabae, &
syllabae quàm orationis videtur? Tibine
argumenti natura ad intelligendum
perturbatior quàm enuntiati, & enuntiati
quàm syllogismi est? Habere naturam
quae ad res plures subjectas generatim
attineat, non est id quidem



perturbatum esse & confusum: praesertim
cùm haec generalis natura definita
& partita membris exhibeatur. Quòd
si rerum variarum dissidentes affectiones
permisceri in generalibus & confundi
summa ratione▪ diceres, quas natura
alias ab aliis sejunctas esse voluit, tum
demum de confusione non gravatè assentirer.
Aut si illa essentiae in generalibus
communione vel intelligentiam
ipsorum impediri vel specialium obscurari
naturam constaret, facilè adduci
potuissem, ut tibi universalibus confusionem
tribuenti concederem. Intuere
P. Rami artem grammaticam: attende
parumper rhetoricam: dialecticam
perlustra diligentiùs: inquire in Arithmeticam
& Geometriam: has equidem
singulas disciplinas eo artificio
conformatas a P. Ramo & eo digestas
ordine deprehendes, ut primo generalissima,
deinde subalterna, postremo
specialissima collocentur: & tamen
nihil in illis confusum & impeditum,
nihil perturbatum, nihil accersita obscuritate
spinosum reperies.
               
                  
Quid igitur? Satin' refutata videtur universalium
obscuritas? Assentiri te dices,
universalia esse clarissima, sed natura, non
autem nobis.
               Nam ut sol (inquis) est omnium lucīdissimus,
quem tamen si aspexeris, & ipse sol, & reliqua
omnia postea tibi erunt tenebrae: ita
clarissimum natura est nobis obscurissimum.
               SICCINE adolescentum ingeniis vanissimae
distinctionis commento illudendum
esse censes? Quasi verò quae naturae claritate
antecellunt, ea nequeant esse nobis
clarissima. Nónne obsecro universalia
sunt nota nobis? si neges, confiterete in
dialecticae praeceptis plumbeum esse adhuc
& planè hebetem: agnosce te tanquā
humi stratum elegantem illam lineae, superficiei,
corporis, & rerum aliarum mathesin
suspicere potiùs & admirari, quàm
cujus generis & naturae sunt, mente comprehendere:
negate in physicis, etsi in eisdem
ferè consenueris, plus tamen propter
generaliū difficultatē incredibilem profecisse.



quàm Aesopi corniculam in musicis.
Sin verò tibi logici artificii scientiā vendicare,
si assumere laudem perfecti in Geometricis
magistri, si deni
                     
                        
                     
                     que
                   summam physicae
sapientiae cognitionem arrogare vis:
quae est ista tam inverecunda, tam theorica,
tam somnolenta distinctio? dicere nimirum,
universalia esse lumine naturae suae
notissima, nobis verò haudquaquam nota.
Videmus humanae cognitionis ergo artium
disciplinas, quae illae cunque tandem
sint, & paulatim eseminario naturae succre
visse, & ad aliquam penè maturitatem pervenisse:
& tamen homines dicemus minimè
posse istam rerum generalium, quae
sunt artium praeceptis explicatae, tam excellentem
& notitiam complecti & claritatem
intueri? Quòd si igitur non modò
specialia, sed etiam universalia nobis nota
& nostram subire intelligentiam dicantur,
nova tibi e schola Aquinatis accersenda
distinctio est: novae theoriae nova fabrica
dedolanda. Vides eam jam existere
quaestionem, cum utraue sint nota, utrum
eorum illustrius sit & notius. Huc redeunt
illae pro universalium clarissima luce Aristoliae



laudes, quòd universalia nempe
sint 
                     〈 in non-Latin alphabet 〉
                  , idoque
ad specialium illustrationem adhibeantur.
Nam quòd istuc similitudines
quasdam ad removendam a nobis rerum
generalium notitiam aggregaveris, nihil
jam ab illis periculi metuendum est. Vis
ut oculum solis lumine, sic mentis aciem
universalium splendore obtundi vehemēter
& praestingui. Atqui verò nō magis
mihi physiologus videris, quàm dialecticus.
Equidem si non ab aliis (qui tamen satis
multi sunt) saltem a Velcurione familiari
tuo discere potuisses versari in genere
valde dispari sensus mentisue naturam:
illius perimendi in excellenti objecto vim
inesse: hanc, quanto clariora occurrunt,
tanto magis velut excussa caligine ad intelligendum
excitari: & quo sese vehementius
ad lucem universalium aspiciendam
intenderit, aeo acutiorem reddi solere.
Vide porro quid contra te ista ex similitudine
arripiam. Ut lux solis propter
acceptam a natura mirabilem claritatem
est oculis nostris maximè conspicua: ut
etiam solaris lucis beneficio res propemodum



infinitae sub aspectum cadunt: sic
generalia propter insitam ipsis & nativam
lucem ab hominibus intelliguntur facilimè:
sic etiam eorum lumine res speciales
tanquam collustratas intuemur. Ubi jam
universalium illa tantopere a theorico doctore
jactata obscuritas? ubi illius tuae
contra methodi unitatem conclusionis
gloria? Dum caput dialogi tui ista de controversia
decimum sextum intueor, dum
illius postremum versiculum attendo, risum
mediusfidius continere non possum.
Inducis nempè Ramistam (sic enim appellas)
confitentem errasse se jamdiu, &
planè agnoscentem methodum non esse
unicam. Ita videlicet hominem acumine
tuo perculisti: ita valentem & nervosam
theoriam adhibuisti: ita admirabili & singulari
eloquentia perorasti. Nam
               Alia (inquis) methodus initium ducit a luce,
alia orditur a tenebris: alia a mente,
a sensu alia: alia a nobis, alia a natura:
alia descendit, alia ascendit: alia progreditur
alia regreditur: alia texit, alia retexit.
               
               QUAE tuum ingenium (analytice methodorum
architecte) tam foecundae & adipales
Musae obsederunt, cùm ista cudebantur?
Ut methodus pro rerum disponendarum
notitia & lumine conformetur, ut
ab universalibus quae & ratione naturae
suae & nobis sunt notissima inchoetur, ut
descendat, progrediatur, & ordinem apta
collocatione texat: ista omnia approbo,
exorno, amplector: & in unicam P. Rami
methodum eleganter convenire disputo.
At verò qua fronte philosophus dialecticis
imbutus, analyticae theoriae sapientiam
venditans, spirans denique majestatem
praestantissimae monarchiae, dicere audebit
methodum aliquam esse quae a caligine &
tenebris progreditur? istud profectò tale
est, summo ut studio certasse videare, ne
quis Everardū vel Dorbella vel Scotista
delirio insulsissimi sophismatis aliquando
superaret. Quid de methodo regrediendi
& a singularibus sensu perceptis ad generalia
ascendendi dicam? Quid de retexendi
ratione? utra
                     
                        
                     
                     que
                   haec methodus accuratiùs
deinceps excutietur, & infantissimi
elenchi convincetur.
            
            
               
               CAP. VII.
               VIDES (Everarde) methodi unitatem
nondum ingenii tui theoriis dissipatam
corruisse. Attamen quasi re confecta
palmam lemniscatam expectares, pro authoritate
monarchiae tuae methodum partiris,
& generum varietate distinguis. Methodus
(inquis) distribuenda videtur quibusdam
habita ratione nostri vel rerum
subjectarum. Sanè verò qui methodum sic
e rerum ipsarum natura metiuntur, ut quae
lumine notitiae caeteris antecellit, ea primam
sedem obtineat, quae claritate naturae
proxima est, ea secundo loco collocetur,
& ita deinceps: ii certe id unum agunt,
ut magnam nostri videantur rationem
habuisse. Nam ista tam prudente rerum
dispositione non modò intelligentiae nostrae,
sed etiam memoriae consulitur praeclarissime.
At si quis pro varietate hominum
quòd alii agrestes sint & impoliti, alii
alacri ingenio & ad humanitatem liberaliter
instituti: aut pro rerum discrepantia,
quòd aliae illustres natura claraeue



sint, aliae in quadam obscuritate versentur:
siquis (inquam) pro ista dissimilitudine
multitudinem methodorum confingendam
esse statuat, is hercle ex illis est quē
musae dialecticae nondum ad ullam judicii
accurationem expoliverint. Non assequitur
animo Rameae methodi dignitatē:
non utilitatem & necessitatem intuetur.
Sed quid est cur non methodorum fabricator
iste parem diligentiam in caeteris
dialecticae partibus adhibeat. poterat cō
                  simili
ratione inventio argumentorū pro
genere personarum dupliciter distingui,
adeò ut alia imperitis, alia doctis traderetur.
Verum perge & methodi primam distributionem
propone.
               Methodus (inquis) alia popularis est, alia
exacta.
               QVAENAM est methodi tam inconcinna
distributio? Si dixeris enuntiati
aut syllogismi disciplinam aliam ad
sensum communem accommodari, aliam
verò politiùs esse & subtiliùs informatā:
annón te populares tui risu & sibilis excipient?
eisdem enim praeceptis in veritate



pervidenda, eisdem legibus in judicio
consequentiae uti possunt & illi qui nullius
elegantiam disciplinae attigerunt, &
illi qui Academiam profitentur. Sic methodus
non est certis definita personis, nō
ad res certas alligata, sed una eadē
                  
                     
                        
                     
                     que
                   ad
rerū universarum collocationem, sive generales
sive speciales fuerint, potest & debet
ab oībus, sive sit tradenda disciplina
imperitis, sive eruditorū exaggeranda cognitio,
semper adhiberi. Quantum enim
de unica illa ab universalibus via detrahitur,
tantum de rerum facili intelligentia &
memoria imminuitur. Non ignoro ab oratoribus
& poëtis methodi quandā 
                  
                     〈 in non-Latin alphabet 〉
                  
interdum scienter institui: sed occultatio
ista quae non totius methodi absoluta inversione,
sed partium quarundam vel ellipsi
vel redundantia vel praepostera dispositione
efficitur, occultatio (inquam)
ista scenae profectò est & palestrae, aut potius
ad permovēdū quaesita, quàm ad docendū
instituta. Quare popularē illā, quam
appellas, mihi pro methodo admittere religio
est: sit si placet methodi quaedā 
                  
                     〈 in non-Latin alphabet 〉
                  .
Quid si rhetor aliquis in artis exquisita



descriptione pronuntiandi artem in rectā
& visitiosam partiretur, aut ethicae doctrinae
magister justitiam eas in partes diduceret,
quarum altera veritatem justitiae
cōplecteretur, altera justitiae adulterinam
imaginem referret: ecquid aut illum sic
pueriliter rhetoricantem, aut hunc de justitia
contra legem justitiae philosophantem
ferre potuisses? Removeatur ita
                     
                        
                     
                     que
                   illa
tua popularis methodus: cujus est abs te
nō satis dilucide explicata definitio. Nam
Popularis methodus est (inquis) quae materiam
subjectam secundum communis prudentiae
regulam absolvit.
               
               QUID tandem est materiam subjectam
absolvere? an eam definitione tractare?
an distributione evolvere? an syllogismo
disceptare? at ista naturam methodi non
attingunt. An igitur absolutio subjectae
materiae idem est quod materiae aestimatae
jam ac judicatae dispositio? si sit, peregrinā
loquendi formulam valdeue alienam affers.
Agedum exacta methodus quid est?
in illius explicatione more psittaci dictata



recitas. Bis ternae istuc exactae methodi definitiones
sunt aliunde repetitae. Quarum
certè aliae inanes sunt & heterogeneae: aliae
ad referēdam methodi effigiem velut typi
quidam rudes & inchoati: nulla verò
integram illius naturam & suis absolutam
numeris proponit. Non satis est dicere
methodum esse praecedentium & consequentium
artificiosam dispositionem, nisi
etiam quo modo sit informanda dispositio,
quibus gradibus distinguenda, quem
ad usum concinnanda, explicetur. Equidem
ista tanta definitionum copia lubricam
in te & fluctuantem de methodo opinionem
arguit. Quid sit methodus dicerem
nescire Everardum, nisi philosophum
celeberrimas theorias ostētantem,
& de methoho texentem dialogos in definienda
methodi natura habetem esse &
imperitum, prope incredibile videretur.
Qui conclusionis necessitatem exactae methodo
propositam esse contendit, ecquid
huic philosopho compertam esse methodi
rationem & exploratam dicemus? nulla
hîc vigilantis sana oratio, sed somniantis
inane phantasma.
            
            
               
               CAP. VIII.
               SED excita tandem (Digbeie) consopitam
illam intelligentiae tuae facultatem:
evoca aliquam mágnificam theoriam:
nec patiare nos desiderio diutius languescere
suavitatis tuae. Quanquam hercle
non inficior quin te hactenus satis liberalem
experti simus. Etenim exhibuisti
nobis pleráque methodi ornamenta.
Proposuisti methodum speculantis, methodum
agentis, methodum demonstrā
                  tis,
methodum docentis, methodum credentis,
methodum dubitantis, methodum
lucis, methodum tenebrarum, methodum
mentis, methodum sensus, methodum
nostri, methodum naturae, methodum
descendendi, methodum ascendendi,
methodum progrediendi, methodum
regrediendi, methodum texendi,
methodum retexendi, methodum popularem,
methodum exactam. Non possunt
istae methodorum deliciae, quas tuae
Analyticae Musae quasi uno partu excluserunt,
sine aliqua grata commemoratione



praeteriri. Quae jam supersunt methodi?
Methodus tibi una est a notioribus
nobis, altera a notioribus natura.
Suade ista vel potius persuade.
               
                  Discens (inquis) & docens, nos & natura
in oppositis consistimus terminis.
                  Duplex igitur est methodus, altera a notioribus
nobis, altera a notioribus natura.
               
               MIRIFICA hercle suasio, eáque digna
rostris vel rastris potiùs. Primum
quae est illa natura, quam nobis tantopere
oppositam esse vis? an ratus in rerum
universitate & constans ordo? opinor
repugnabis▪ an rerum generalium natura?
ea certe est. Sed quid ita? num propter
obscuritatem? at docuimus etiam
ratione nostri generalia lumine notitiae
praecellere. Num quia a nobis tanquam
a principio ad generalia tanquam
ad aliquod in arte extremum progredimur?
At inquam in perdiscendis disciplinarum
artificiis nec a nobis, nec ad
nos progressionem ullam instituimus:
atque ut generalia extremum in artis



conformatione locum obtineant, id a te
quasi concessum temerè arripitur, non ratione
demōstratur. Deinde concedatur si
placet, nos & naturam in oppositos terminos
concessisse. Quid an inde duplex methodus
consequetur? ut hujus consecutitionis
sapientia clarius elucescat, res ad
formam integri syllogismi revocata, proponatur.
               
                  Duo oppositi termini efficiunt duplicem methodum.
                  Nos & natura sumus duo oppositi termini.
                  Nos igitur & natura efficimus duplicem
methodum.
               
               NUN QUID te ista pungunt? num the oriae
tue jejunitatem produnt? propositio istius
syllogismi si generalem sententiam cō
                  plectatur,
sophismate offendit inanissimae
falsitatis: sin verò particularem, non es in
texendo syllogismo syllogismi legibus
obsecutus. Ut enim sese parum verecundo
mendacio constringit, qui a quibuslibet
oppositis terminis duas oriri methodos
affirmat: sic qui propositionem syllogismi



in prima Aristotelis figura dispositi
particularem efficit, is non ad syllogisticae
praeceptionis formam accommodate disserit,
sed ad fraudem & captiunculam turpissimè
deflectit. De Assumptione quid
dicam? illius antea satis est demonstrata
vanitas. Cùm igitur in syllogismi tui partem
antecedentem tam insignes elenchos
conjeceris, adduci non possum tibi ut de
complexione assentiar. Quid est (Digbee)
quòd tibi homini acuto tam obtusa, instructo
a logicis tam 
                     〈 in non-Latin alphabet 〉
                   sapiēti tam insipida
exciderint? Multa tu quidem de oppositis
terminis fabulare. Hinc est quod
aliam docenti, aliam discenti methodum
attribuas: quasi a magistro discipulus
non eadem methodo ad percipiendam
artis disciplinam ducendus esset,
ad quam ars ipsa exaedificata est. Si ars
a summis per intermedia ad infima descendit,
primùm summa illa a doctore tradenda
discipulo: deinde decurrendum ad
intermedia: postremò de infimis cogitandum.
Ne
                     
                        
                     
                     que
                   verò inversa illa rerum collocatione,
quae a specialissimis inchoata generalium
decursu terminatur, discipuli



imbecilitas sublevatur, sed variis rerum
praepostero ordine confusarum difficultatibus
penè obruitur. Sit igitur discipulus
is, quem abhorrentem a literis natura ad
tarditatem finxit ingenii, qui sese abjecit
ad dedecus, qui est potiùs ad stivam relegandus
quàm ad Academiam transmittendus:
attamen si refragantibus Musis ad
alicujus degustandam acroasin disciplinae
aliquando se cōtulerit, unica illa ad hunc
informandum P. Rami methodus afferetur.
Quae itaque generalissima existunt, ea
primū sunt huic tam vasto & hebeti Corydoni
inculcanda: deinde impingenda subalterna:
ad extremum specialissima obtrudenda.
Quòd si discētis industriam generalium
obscuritas retardaverit, est ea non
modò facili interpretandi genere minuenda,
sed etiam familiarissimis & illustrissimis
exemplis dissipanda. Atque hanc a
generalibus viam expedit perpetuò & ab
omnibus adhiberi: cùm praesertim sit accuratissimi
compendii, & res universae isto
ordine prudenter colligatae facilimè possint
cognitione comprehendi hominum
                     
                        
                     
                     que
                  
memoriis insidere. Cōtrà autem si quis artis



praecepta ad hūc ordinem redegerit, ut
res specialissimae velut prima acie disponantur,
subalternae in mediam turbam dimittantur,
generalissimae postremo agmine
concludantur: dici non potest quanta
& quàm gravia sit in artem sophismata
illaturus. Primò intelligētiam mentis distrahi
vehemēter & perturbari necesse est,
cū ea in specialiū explicatione cōfundantur,
quorū cognitionē e generalibus repetendā
esse constat: cū
                  
                     
                        
                     
                     que
                   ab▪ antecedentibus
praeceptis consequentia illustranda sint,
quae esse potest in rebus ad hanc methodū
dispositis perspicuitas, in qua generalia
specialium causas cōplexa ideo
                     
                        
                     
                     que
                   ad lucē
eisdem afferendam aptissima ad infimum
in arte gradum deprimuntur? Deinde quae
tandem ex ista methodo non oritur difficultas
memoriae? quî fieri potest ut frequentibus
& cōfusissimis obruta tautologiis
non languescat ac succumbat? Nam cū
sit generaliū demōstratio nondū informata,
necesse erit ut in singulis specialibus
communes affectiones minimae illae quidē
definitae adhuc & explicatae iterentur.
Quid ergo Everarde? cum ex P. Rami



methodo (ut de artis ordine isto dispositae
eleganti brevitate taceā) duae summae utilitates
nascantur, expedita nimirū rerum
intelligentia & facilima memoria: num eā
a specialibus viā, quae a te methodus notior
nobis methodus
                     
                        
                     
                     que
                   discentis appellatur,
meritò tibi abjudicare & rejicere videmur?
utpote quae perturbatione intelligentiae,
memoriae confusione, rerum tractu
longiore nimium
                     
                        
                     
                     que
                   excrescente offendat
gravissimè. Verumenimvero partitio
illa rerum notiorum Aristotelica Everardum
decepit & in fraudem induxit: immò
mirificae ex eadem tenebrae sese multas
ad artes diffuderunt. Inquiramus igitur in
eam parumper: spectemus num satis logicè
prudenter
                     
                        
                     
                     que
                   facta sit: & si sit, num ex ea
methodus bipartita deduci possit videamus.
Notius ita
                     
                        
                     
                     que
                   ut placet Aristoteli, duplici
ratione distinguitur: aliud est notius
nobis, aliud notius natura. Dico Everarde
notioris partitionem istam esse ab organicae
disciplinae magistro potius somniatam,
quàm cogitata institutam ratione
& judicio. Etenim in ea modus notitiae
cum homine cui res nota sit perinscitè



comparatur. Quid si artifex medicinae in
rerum salubrium distributione diceret, alias
esse hominibus salubriores, alias verò
natura: annon risum prudenter intelligentibus
commoveret? Si musicus e duobus
sonis propositis illum acutiorem nobis,
hunc natura acutiorem esse contenderet,
annon Musicum istum planè derelictum
a Musis esse diceres? Dic jam
Digbeie hunc sonum esse natura acutissimum,
sed nobis ne acutum quidem: Dic
hunc colorem esse natura splendidissimum,
sed nobis valdè obscurum & tenebricosum
videri: Dic errasse Aristotelem,
cùm disserit id esse absolutè & natura
bonum, quod viro bono tale sit: id
absolutè salubre, quod hominibus corpore
bene affectis salubre sit: & id similiter
natura & absolutè notum, quod nobis
mente eleganter compositis notum
existat. Dic etiam Jacobum Carpentarium,
cui tu plurimum tribuis, delirasse, qui
primo suae physicae descriptionis capite
docet eadem esse omnino & natura notiora,
quae sapienti notiora sunt. Quò si in
hisce non erravisse Aristotelem, non lapsum



esse Carpentarium, sed utrun
                     
                        
                     
                     que
                   verè
philosophatum esse arbitrere, rejicienda
ꝓfectò illa est tam inepta rerum notiorū
comparatio, statuēdúm
                     
                        
                     
                     que
                   quae natura notiora
sunt, eadem ipsa esse nobis notiora.
Pluribus istius partitionis infantiam refellerem,
nisi eandem essem & antea satis
fusè sexto capite persecutus. Age verò, quid
cōmentitium est, sit illud tamen si placet
veritati consentaneum: sit ista legitima &
sapienter confecta partitio. Quomodo
tādem ex ista partitione binarium methodorum
numerū deduces? Vin' in arte constituenda
ut a specialissimis ad generalissima
progrediamur? eae enim tuo judicio
nobis sunt notissimae. At (inquam) si rebus
specialissimis singulares & sensu perceptas
comprehendis, ab iis artem exordiri
vis quae nullam in artem excepta Astronomia
cadunt. Sin subalterna intelligis,
minimè illud, quòd proposueras, assequeris.
Nam subalterna ista, cùm naturam obtineāt
ad res multas generatim diffusam,
erunt etiam vel tuo judicio ad rationem
naturae nota & illustria. Quid dicam de
incommodis quae ex ista a specialibus ad



generalia progressione redundant? Disserui
de perturbatione mentis & intelligentiae:
memoriae confusionem inde natam
demonstravi. Quapropter Aristotelica
notioris distributio ut anilem subtilitatem
redolet scholastici ingenii: sic ad
duplicem artium conformandarum methodum
constituendam est longè ineptissima.
            
            
               CAP. IX.
               SED ecce e duplici in homine principio
duplicem methodum exilere
vis.
               Sagax natura (inquis) hominem ab ortu sic
instituit, ut duplicis methodi duplex in se
principium repraesentet, lucis scilicet &
tenebrarum.
               QUAE tandem lucis & tenebrarum vocabulis
principia interpretaris? Quantum
ex oratione tua divinare possum, lucem
pro mente, tenebras, pro sensu posuisti▪


                  
Quid tibi in mentem venit ut sensum cum
tenebris tam inconsultò conferas? Vis
specialia esse nobis clarissima, aut quia
sensu apprehenduntur, aut quia sensui vicina
sunt: & vis etiam isto tenebrarum
(ut appellas) principio res distinctè &
particulariter (sic enim loqueris) discerni
ac judicari. Quomodo igitur, cùm sensibus
cognitionem, cùm vim accuratiùs distinguendi
ac judicandi eisdem concedas,
quomodo (inquam) sensibús cùm tenebris
tanta cognatio intercedit? Verùm remitto
istud tibi: sit sensus principium, sit
mens etiā principiū scientiae & cognitionis
acquirēdae. Quid tum? an hinc duplex
methodus existet? hujus tam frigidae consequentiae
judicium quis ita stupidae mentis
est aliquando ut probet? Agnosco e
sensuum observatione & rerum inductione
omnem cognitionem defluxisse. At
verò res singulae, postquam subsidio sensuum
& mentis lumine cognitae fuerint, si
volumus ipsas ordine aliquo devinciri,
sunt illae quidem unica P. Rami a generalibus
methodo digerendae. Aliud est
sensus mentisue beneficio ad rem intelintelligendam



pervenire: aliud res intellectas
methodo disponere. Neque si
acquirendae cognitionis via in multiplici
genere sita sit, idcirco rerum jam cognitarum
dispositio in varias ac repugnantes
species distinguetur. Quòd si rationem
parandae scientiae quae per sensum efficitur,
methodum appellas, & idem de mentis
ad rem cognoscendam actione statuis:
duas hercle praeclaras methodos constituis:
quarum utraue tantum abest a veritate
methodi, quantum abess evidemus
aut vanitatem contorti sophismatis a laude
sapientiae, aut Everardi analyticā theoriam
ab ornamentis excultissimae disciplinae.
            
            
               CAP. X.
               SI quantum voluntate contendis, tantum
studio & facultate potuisses, eam
hercle ad magnitudinem theoria dialogi
tui excrevisset, ut quod nunc Analyticae
tuae monarchiae proprium est, nempe ut a
nemine ferè sumatur ad legendum, id ei
cum dialogo tuo commune extitisset.



Sed praeclarè cecidit quod in excitanda
monarchia maximam partem ornamentorum
& sapientiae tuae consumpseris: adeò
ut ad exornationem dialogi paucae
duntaxat reliquiae superessent: quae tamen
eas sophismatum ineptias complectuntur,
ut aliis miserandae, aliis deridendae
videantur. Earum jam multas,
cùm indignae essent quae verbo refellerentur,
tamen uberiore oratione disceptavimus.
Restant & aliae pari elegantia
quisquiliae ad unitatem methodi abrogā
                  dam
aliunde istuc comportatae.
               Non eadem (inquis) methodus est scientiis
inveniendis & docendis. duplicem
igitur esse necesse est.
               SICCINE hallucinari placet? Cùm de
artificiosa rerùm, quae jam inventae sunt &
separatim judicatae, collocatione agatur,
quae te tam praeceps theoria impellit, ut
ad convellendam methodi unitatem artium
inveniendarum methodum opponas?
equidem pro tua in logicis singulari



sapientia duplicem nobis ex hac inveniendi
methodo elenchum peperisti.
Nam & rem falsam proponis, & si maximè
vera esset, tamen alienam. Vis artium
inventionem a finis deliberatione
oriri, & sic a summo fine per media ad
infima descendere. Quo quid dici potuit
homine philosopho indignius? omnes
enim disciplinae, postquam naturae
per sensum observatio accessisset, ex accurata
specialium inductione per subalterna
ad generalissimum ascendendo
effloruerunt. Sic grammaticae elegantiam
adhibita inductione observatio
peperit castissimae dictionis. Sic dialectica
non est e commentis nata scholasticae
theoriae, sed ab imitatione excellentissimae
in usu disserendi rationis
per inductionem derivata. Sic Mathesis
numerorum & magnitudinis: sic
splendor universae physiologiae velut e
naturae igniculis inductione specialium
ad generale constituendum antegressa
emi cuit primò & illuxit. Hinc
Hyppocrates, cum medicinae singulares
quasdam observationes in Aesculapii



delubro consecratas esse vidisset, generalia
medicinae, theoremata constituisse dicitur.
Eadem est Aristotelis de artium
inventione sententia: a quo certè homine
tua jamdudum vehementer aberrat oratio.
Ille in posterioribus Analyticis observationem,
experientiam, inductionē,
quod ab hisce omnium artium instituta
procereentur, copiosè magnificèue celebrat.
Ille in ethicis finem assumendum,
non de eo consultationem ineundam esse
disserit. Tu contrà in artibus inveniendis
de fine adhibendam deliberationem esse
contendis. Sed facio injuriam Everardo.
Aliud est illi a summo fine per media ad
infima descendere: aliud ab universalibus
per subalterna ad specialissima. Ac
proinde quod ipsi doctrinarum a generalibus
ad specialia descendendo inventionem
attribuerim, crimen fortasse mihi illatae
calumniae subéundum est. Vult enim
in eo culpa vacare, in quo P. Ramum reprehendit.
               Ramus (inquit) omnis impatiens distinctionis
nullam aliam vult esse methodum



aut inveniendi aut docendi, quàm potissimam
hanc & demonstrativam a generalibus
ad particularia (id enim a te intelligi
necesse est) At haec exactè inveniendis
& docendis scientiis potius quam nobis
iustituendis est accommodatior. &
paulo post: Analysis (inquit) dicitur vel
descensus a fine ad media, vel a generalibut
ad specialia: priore acceptione artes
inveniuntur, posteriore explicantur.
Cap. xxi.
               QUID (ut de barbarismo taceam) istis
futilius? Quid illotum magis & inquinatum
fieri cogitaríve potuit? primo infantissimae
distinctionis commento tibiipsi
imponis. Nam finis ille, quem in
deliberationem cadere vis, annon toti arti
inveniende communis est? & media
generalissimo fini proxima, annon etiam
subalterna dici possunt? possunt hercle.
Atque hac ipsa a generalibus ad specialia
methodo accuratam disciplinarum invē
                  tionem
institui disertissimis verbis affirmas.
Recognosce mecum verba tua,
quibus demonstras methodum ab universalibus



ad singularia esse accommodatiorem
scientiis exactè inveniendis &
docendis, quàm nobis instituendis. Tuo
igitur judicio artes a generalibus ad specialia
descendendo inventae funt. Deinde
quid est quod Rami dialecticam
tam sine verecundia calumniere? Illene
methodo a generalibus artium inveniendarum
rationem contineri aliquando
diceret? Illéne tecum Everarde tam
pingue & lutulentum sophisma tueretur?
Illéne quae toto genere accurarissimis
praeceptis distinxit, ea tam aniliter
& ineruditè confunderet? Magnam
in hominem divinissimi ingenii,
sed publico triginta annorum testimonio
refutatam calumniam contulisti.
               Postremo quale illud est quod isti methodo
affingas? esse nempe eam scientiis
docendis quàm nobis instituendis
accommodatiorem. Monstrum quoddam
& portentum narras. Qui unquam
tradendarum scientiarum artifices non
eam in discipulis suis ad cognitionem erudiendis
methodum secuti sunt, ad cujus
legem ars illa, quam tradiderunt,



descripta esset? si modò methodus illa
artis praecepta ad clarissimum ordinem
redacta gradibus quibusdam ad intelligentiae
& memoriae facilitatem elegantissimè
distinxisset. Vides grammaticae
praecepta eo ordine digesta, ut primo
grammaticae definitio proponatur:
tum partitio in etymologiam & syntaxin
subsequatur: deinde tota etymologiae
ratio utilissimis comprehensa theorematis
exhibeatur: postremò explicata
jam etymologia vides universae
syntaxeos disciplinam eodem ordine
pertractari. Tu fortasse homo sapiens
& variarum methodorum lautissima supellectile
abundantissimus, si tibi aliquot
discipuli essent ad grammatici artificii
sic descripti scientiam informandi,
eisdem opinor primo syntaxin tracto
a postremis illius praeceptis initio
ad discendum proponeres: deinde
gradatim ab ultimis ordiendo etymologiae
instituta peragrares. Equidem
remitterent tibi istam diligentiam
discipuli tui, & se cum tua nova



methodo libenter carere, tum ista dispositae
artis methodo erudiri facilè paterentur.
Sed attende ipse tecum (ô philosophorum
fili) & diligenter intuere, quem
ad finē artes excellentissimi ordinis splendore
illustrentur. Annon ut confusione
dissipata ipsas & intelligentia & memoria
facilius complecteremur? Id si ita est, cur
non quae methodus disponendis artibus
accommodatissima perhibetur, eadem ad
alios instituendos videri debet aptissima?
Sed ut ad institutam thesin revertar, pervicit
ratio, & authoritas Peripatetica confirmavit
singulas artes e specialium inductione
ad generale constituendum adhibita
effluxisse. Veruntamen praeceptorū
inventionem facto a generalibus a specialia
progressu caepisse, cui ratio communis
vehementer reclamat, tanquam verissimum
obtineto. Quid hinc consequetur?
an duplicem esse methodum, unam
artis inveniendoe, alteram disponendae? pudet
me tui Digbeie. Ars inveniaendi &
artes ipsas & caetera omnia est a P. Ramo
in prima dialecticae parte luculentissimis
decretis informata. Nulla hî de artium



inventione, sed de tota ipsarum ad ordinem
conformatione quaestio est. Partitus
ille est in duo membra universam dialecticae
naturam, inventionem nempe
& judicium. Inventionis vim ad res omnes
inveniendas sive illae artium genere
concluderentur, sive ab artibus essent aliae,
generatim dispertivit. Deinde omnem
judicii facultatem enuntiato ad veritatem
judicandam, syllogismo ad disceptandam
consequentiam, methodo ad
ordinem imprimendum comprehendit.
Qui igitur ad labefactandam Rameae methodi
unitatem methodum artis inveniendae
opponit, equidem non propositam
quaestionem attigisse, sed cidem tergiversando
& rem alienissimam opponendo
egregium sophisma videbitur suffudisse.
Contendit Ramus unicam esse
artis jam inventae & separatim enuntiato
aut syllogismo judicatae ad ordinem revocandae
methodum. Tu eum ad refellendum
affirmas duplicem esse methodum,
unam collocandae artis, alteram ejusdem
inveniendae. Perinde est ac sicō
                  tra
rhetorem verissimè affirmantem rhetoricae



pronuntiationis rationem bimembrem
esse, eamue voce aut gestu contineri,
illico opponeres eandem esse triplicem,
unam vocis moderandae, alteram
gestus conformandi, tertiam orationis
per tropos exornandae. Quapropter artis
inveniendae ratio a quaestione de artis
inventae ac judicatae methodica collocatione
removeatur.
            
            
               CAP. XI.
               NON adhuc methodorum varietatem
theoriae tuae procrearunt: non
adhuc Rameae methodi unitatem evertere
potuerunt. Veruntamen ita magni animies,
ut nondum cedendum esse, nondum
hastas abjiciendas putes. Quibus
ergo praeterea argumentis pro multiplici
methodo decertatur?
               Methodus (inquis) docendi duplex est, una
ab universalt ad specialia descendens,
alia ab imo ad summum per synthesin ascendens.
               
               Atqui (inquam) synthesin hanc, quam
anteà methodum nobis notiorem appellavisti,
docuimus esse non concinnitate
ordinis insignem, sed ejusdem inversione
praeposteram, perturbatione intelligentiae
odiosam, memoriae confusione detestabilem.
Istam methodi partitionem potiùs
ut monarcha imperas, quàm ut politus
e schola magister demonstras: ideóque
statim ad alia quaedam digrederis.
Conaris igitur primùm in laudem methodi
analyticae velut panegyricum sed
illum breviusculum concinnare: quòd
nempe sit divina virgula: quòd gressus
dirigat mortales ad lucidum veritatis
fontem: quòd sit Homeri aurea catena:
quòd per eam ad Chrystallinum scientiae
coelum ascendamus: quòd fidem nostrā
non imploret: quòd sit certa ratio & indubitata:
quòd sit methodorum exactissima.
Magnae profectò laudes. Sed
vide quàm parum constanter egeris. Addis
enim hanc ipsam methodum nobis
esse obscurissimam, & dialogi tui decimo
sexto capite, eandem authorem confusionis,
plenam tenebrarū, summi erroris



& ignorantiae abyssum appellas. At quî
fieri potest ut methodus analytica sit nobis
instar divinissimae virgulae? ut illius
ductu ad fontes excellentissimae veritatis
& scientiae veniamus? ut vestigiis nostris
ad rerum optimarum cognitionem
dirigendis magistra sit & princeps? si nobis
ipsam insequi cupientibus non modò
summam caliginem & tenebras offuderit,
sed ita praeiverit, ut nos a scientia
ad inscitiam, & a veritate ad errorum portenta
deducat. At longè secus est: elegantissimae
methodo gravissimam contumeliam
inuris, sed a nobis sexto capite
refutatam. Nugaris deinde de multiplici
Analyseos potestate: ubi a P. Ramo
quatuor analyseos species factas esse asseris.
Carpentarii figmentum agnosco:
tuam & credulitatem reprehendo, & in
Ramo legendo diligentiam desidero.
Isthuc varias ineptias accumulas. Saepius
antea disseruisti methodum analyticam
descendere: hîc tamen quaeris utrum
methodus analytica sit ascensus an
descensus. Potes certe de Everardo,
postquam antecellere eum gloria sapientiae



edocueris, eadem ratione quaerere
sitne Everardus sapiens an stultus. Pergis
deinceps analyseos & demonstrationis
differentiam interpretari. In cujus
explicatione differentiae, duplicem elenchum
subjecisti. Nam analysis ista, cujus
a demonstratione discrimen explicandum
suscepisti, naturam sortita est a
methodi instituta quaestione alienissimam.
Quis enim ita bardi ingenii est, ut
putet methodum a quaestione procedere
per proximam causam, ab hac ad tertiam,
perpetuò causam aliam ex alia retexendo?
Quod verò ad demonstrationem
attinet, cùm sit commentitia subtilitas
non frugifera disciplinae praeceptio, nata
in peripato, non observata ex usu rationis,
alta in sophistarum umbraculis, non
educata in curriculis sapientum, adhibita
ad pompam & speciem, non ad usum
evocata: non fuit de analyseos ab illa
discrimine tantopere laborandum. Demonstrationem
esse syllogismum placet
Aristoteli, sed ita contextum ut quaestio

                     〈 in non-Latin alphabet 〉
                   concludatur. At hujus syllogismi
neque materia ulla est neque forma.



Vt enim nulla propria causa reddi
potest, per quam subjecto inesse dicatur
propria affectio: sic cùm ad quaestionem

                     〈 in non-Latin alphabet 〉
                   concludendam incubueris,
concludes illico 
                     〈 in non-Latin alphabet 〉
                  . Hujus demonstrationis
sapientiā Peripateticus sexti ethici
contemplator ethicae disciplinae auditoribus
commendavit. Quis non eximiam
contemplationem & planè admirabilem
esse dicet, in texendo videlicet
syllogismo demonstrativo per omne
tempus aetatis operam studiumue consumere?
Equidem in texenda fabrica
tam divini syllogismi apparebit sudor
Sysiphi, sitis Tantali, amor Narcissi. Nā
contemplator ille:

                     Spem sine corpore amat, corpus putat esse
quod umbra est:
                     Et placet & cernit, sed quod cernit
                           
                              
                           
                           que
                         placet
                           
                              
                           
                           que
                        .
                     Non tamen inveniet: tantus tenet error amantem.
                  
               
               MITTE itaque analyseos a demonstratione
differentiam: mitte etiam de analytica



methodo tam incultam & leviculam
theoriam. Non enim methodus
generalia in particularia resolvit: non
integrum in membra, aut finem in media
distinguit: non a quaestione conclusa
progreditur aliam causam ex alia retexendo
donec ad primam deventum
sit. Sunt ista ingenii tuì commenta in
methodicae collocationis quaestione nimium
peregrinantis. Nam methodus
hasce res priùs & eleganter definitas &
in membra perartificiosè distributas pro
naturae in singulis claritate, ordine, & loco
disponit. Quin & in eo vehementer erras,
quòd demonstrationem esse methodū
perfectissimam arbitrere.
               
                  Quae (inquis) a causa perfecta ad conclusionem
perfectam procedit, ea sola est methodus
perfecta.
                  Demonstratio a causa perfecta ad conclusionem
perfectam procedit.
                  Demonstratio igitur sola est perfecta methodus.
               
               
               QUID huic tam delicato pro demonstratione
argumento fiet, si demonstratio
umbra duntaxat sit, si somnium, si
figmentum? Sed fingamus non modò
esse demonstrationem, sed esse singulari
utilitate dispersam per artes & propagatam.
Quid an quia propriam affectionem
subjecti per propriam perfectamue
causam concludit, ideò sibi
vim noménque methodi perfectissimae
vendicabit? Vtinam quae esset methodi
natura compertum aliquando haberes:
nunquam in istis minutiis persequendis
tam graviter laberere. Pudet
profectò, hominem Cantabrigiensem
res gravissimas & splendore cujusvis
monarchiae optabiliores pollicentem,
toties de rebus minimis admonere.
Vin' tu syllogismum esse methodum?
at demonstratio syllogismus est.
Vin' tu methodi praeceptis non ordinis
accurationem informari, sed vim deductae
e propositione & Assumptione
conclusionis judicari? Vin id, quod
methodi lege ad ordinem redigi potest
& debet, methodum rerum suis



locis collocandarum usurpari? At syllogismus,
in quo non dispositio rerum
pro lumine notitiae suae ad ordinem efficiendum,
sed ars quaestionis cum tertio argumento
disponendae attenditur, methodo
potest, ut caetera omnia inventa ac judicata,
disponi. Quapropter refer aliquando
te ad meliora: implora Apollinem &
Musas, ut te vagantem jamdiu & quasi incertis
sedibus errantem domum deducant,
ut possis qui & ubi sis agnoscere, nec
non rejecta sophismatum vanitate a politioribus
literis erudiri.
            
            
               CAP. XII.
               ECCE eadem rursus sophismatum paradoxa
occurrunt, quae antea non parum
saepe obtrudebantur. Methodus exactissima
(inquis) non est nobis aptissima:
quia est plena confusionis & tenebrarum:
Caput 30. Quo, quid dici potuit a dignitate
philosophiae alienius? Verum esto
confusionis plenissima & tenebrarum. Attamen
si te 30. cap. philosophantem audire
volumus, non possumus in aliquam



ista methodo incidere aptiorem. Tuo enim
judicio intellectus noster (sic enim ais)
melius se habet ad tenebras quàm ad lucem.
Hujus paradoxi concinnitas a te superius
proposita & a nobis plenius refutata,
nimium sese effudit. Occupavit caput
30. Influxit in caput 31. inde ad cap.
32. est derivata. Hinc in cap. 33. traducta
aliquando constitit. In capite tricesimo
secundo, nescio quae praeclara occurrit &
quasi lucet theoria, eà
                     
                        
                     
                     que
                   hercle ab Everardo
disceptata divinitus. Disserit analyticam
methodum non esse discenti proponendam
sed aliam faciliorem. Id isto syllogismo
vicisse se putat Everardus.
               
                  A fine (inquit) scientiae nemo incipit.
                  Demonstratio est finis scientiae.
                  A Demonstratione igitur nemo incipit.
               
               QUID tibi vis Digbeie? cur haeres in demonstrationis
sophismate? proposita tibi
est de methodo rerum disponendarum
controversia. Tu a methodo ad anilem illam
& metaphysicam syllogismi demonstrativi



sapientiam delaberis. Sed enim sit
Aristotelica demonstratio idem quod
methodus: quae tamen non magis naturam
methodi attingit, quàm tua analytica
theoria viam ad monarchiam scientiarum
demonstrat. Sit tamen illa, si placet,
methodus. Quid annon a demonstratione
ordiendum est? A fine scientiae (inquis)
nemo incipit. Doceri cupio. Equidem
cùm finis scientiae ita comparatus
sit, ad eum ut sint omnes scientiae partes
communiter referendae, cur non est ex Aristotelica
lege 
                     〈 in non-Latin alphabet 〉
                   initio totius artis
proponendus? Sic grammatica, rhetorica,
dialectica, mathematica per finem
reliquis causis conjunctum principio definitae
progrediuntur. Quid Assumptio
hujus syllogismi qualis est? Demonstratio
(inquis) est finis scientiae. Cujus obsecro?
an Grammaticae, Rhetoricae, Mathematicae,
Astronomiae, Musicae? opinor pernegabis.
Cujus ergo? an dialecticae? Sane
verò. Deus bone, ubi sensus tui? ubi intelligentia?
In propositione finem cujuslibet
scientiae generatim intelligis.
In assumptione a generali finis notione



ad finem dialecticae delapsa argumentatio
est. Sic aliud proponis, assumis verò
concludisue aliud. Quòd si verò negem
(ut jure optimo negare possum)
demonstrationem esse logicae finem disciplinae,
quid huic tam misero syllogismo
fiet? Nunquid artis dialecticae finis dicetur,
ad quem non tota ars, sed artis particula
refertur? at demonstrationi ex omnibus
argumentis causa, ex omnibus causis
propria duntaxat & necessaria primo primae
figurae modo conclusa inseruit. Nunquid
etiam dialecticae finis is erit, qui non
intra potestatem artis continetur, sed ad
fortuitum eventum alligatur? At ut res demonstretur,
id viribus dialecticae nō semper
efficitur. Vide igitur quā non sis quod
voluisti assecutus. At assequêris fortasse in
iis quae deinceps disseruntur. Videamus
quàm id scitè efficias. Doces capite 33.
methodo nobis facilima artes esse discendas.
Id & tu anteà frequenter monuisti, &
ego perlibenter audio. Doces etiam a notioribus
nobis hanc facilimam methodū
proficisci. Id similiter amplector & orno.
At doces specialia esse nobis notissima,



obscurissima verò generalia. In eo mihi
tecum non convenit: id non laudo: immò
id totum abjudico & repello. Quibus id
faciam adductus rationibus jam demonstravi.
Doces praeterea id Ramo vehementer
placere, ut methodus a notioribus
nobis, id est, ut tu eruditè interpretaris, a
specialibus progrediatur. Sic enim (ut loqueris)
in dialecticis institutionibus scribit.
               Methodus clarius procedit, obscurius sequitur.
               ID omnino voluisse P. Ramum, & illius
orationi nullam aliam sententiam subjectam
esse posse summopere contendis.
Quid igitur faciam? quid consilii capiam?
si vera praedicas, si non illudit tua aut
hallucinatur theoria: inanem operam in
P. Rami methodo ab impetu analytico
vindicanda navasse me intelligo. Sin verò
id secus fuerit, si P. Ramus universalia esse
& natura & nobis clarissima asseveret, si
id excellenti ratione, persaepe summo studio
suadere conatus sit, si denique Everardus



Digbeus Rami methodum & ab
universalibus perpetuò progredi & a notioribus
semper institui, & tamen esse unicam
fateatur, eám
                     
                        
                     
                     que
                   decimo sexto dialogi
sui capite refellat: quae est ista in depravandis
Rameae disciplinae institutis tam
inaudita vel inscitia vel audacia? Quid loquar
de barbara & illiterata orationis formula,
quam P. Ramo summo latinè & ornatè
dicendi magistro affingis? Methodus
clarius procedit, obscurius sequitur: quod
est abs te nullo judicio ter iteratum. Potest
P. Ramus quòd olim adversus Jacobum
Schecium, id nunc multò justius tuis
barbarismis commotus dicere:
               
                  Quem recitas meus est ô Fidentine libellus.
                  Sed malè dum recitas, incipit esse tuus.
               
               VERUM mittamus ista: & sapientiae tuae
ad propositam thesin explicandam adhibitae
artificium excutiamus. Disseris eam
esse P. Rami sententiam, ut a specialibus
initium methodi trahendum esse putet,
quia methodum a notioribus vult progredi.



Primò idipsum similitudine quadam
illustras.
               Homini (inquis) egredienti propria domus
est notior reliquo itinere, & quo remotior
est gradus unusquisque ab incipiente,
tanto est obscurior, ultimus autem obscurissimus.
Vnde pro elegantia barbarismi
tui concludis, Lucidius procedere methodum,
obscurius sequi respectu nostri.
               O infantissimae conclusionis judicium.
Quòd si aptissimae similitudinis lucem attulisses,
tamen ad tam audacter concludendum
timidè & diffidenter accedere
debuisses. Nunc autem cùm similitudinem
alienam, cùm malè cohaerentem, cùm
mancam & quasi nervis illisam esse constet,
an tantum nectendae conclusionis audaciam
ferendam arbitraris? apponatur
similitudinis redditio ineptiae ut magis elucescant.
Methodum ingressurus homini
e domo in viam ingredienti comparatur:
& viae gradibus gradus methodi.
Ut igitur homini viam ingredienti propria
domus est notior reliquo itinere:



sic discipulo methodum ingredienti quid
obsecro notius erit? opinor locus ille, in
quo commoratur & pernoctat, omnibus
methodi gradibus notior erit. Quo quid
excogitari potuit ineptius? Deinde ut primus
itineris gradus secundo notior est, secundus
tertio: quanto autem quisque ab
initio remotior est, tanto obscurior existit:
sic in methodo primi gradus secundis,
secundi tertiis notiores sunt: & quo
quisque remotiorem sedem sortitur, eo in
majore obscuritate versatur. Ecquis unquam
fuit Everardo consideratior? ecquis
unquam sapientior? Docere voluit methodum
P. Rami a specialibus principium
ducere. At ista similitudine res pro claritate
notitiae suae disponi demonstravit: adeò
ut quae notissima sunt, ea primo loco;
quae obscurissima postremo; quae intermediam
naturam sequuntur, medio sint collocāda.
Hanc dispositionis formulam a notioribus
institutam in methodum ab universalibus
aptissimè convenire disserui. At
(inquies) specialia sunt notissima. Id hercle
Everarde similitudine tua illustrandū
fuit: in eo caput controversiae positum est.



Tu verò a proposita quaestione deflectis,
probás
                     
                        
                     
                     que
                   non illud, specialia nempe lumine
notitiae praestare generalibus, quòd ad
tuae de P. Ramo sententiae confirmationem
inprimis valebat, sed illud, methodū a notioribus
inchoatam ad ignotiora ꝓgredi:
in quo tibi non tua claudicante similitudine
adducti, sed summa ratione persuafi
vehementer assentimur: cùm tamen in illo
a specialibus progressu acerrime tibi repugnemus.
Quare illud es hujus similitudinis
ornamento assecutus, ut te jam refragātibus
musis methodum attigisse existimemus.
Quid, an in caeteris aliquid luculentius
consectare? Das hercle operam:
sed mira theoriae tuae infaelicìtas. tali enim
judicio concludis.
               
                  Si Ramus de notioribus disserens intelligit
generalia & notiora natura, Ramus vult
methodum ab obscurissimis & confusis
progredi.
                  At Ramus non vult methodum ab obscurissimis
& confusis progredi.
                  Ramus itaque per notiora non intelligit universalia
& notiora natura.
               
               QUAE est ista de Rami opinione tam pertinax,



tam ridicula, tam obesa disputatio?
cùm ipse opinionem suam & Lutetiae frequenter
in regia cathedra quasi legē elegantissima
suasione ꝓmulgarit, & divulgatis
libellis toti Europae illustrem ac testatam
reddiderit. Siquis a te de notioribus
nobis disserente sola intelligi & notatari
generalia constanter affirmaret: annō
ipsum testes colligere stultitiae suae, annon
furenter debacchari diceres? cùm vbíque
notiora nobis pro specialibus in dialogo
tuo personent. Ramus istam tuam si viveret
in re clarissima tam putidam diligentiam
vel risu vel commiseratione exciperet:
immo si de syllogismo tuo audire pro
singulari facilitate gravaretur, propositionis
consequentiam a se detestaretur: utpote
qui rerum generalium clarissimam
lucem naturam
                     
                        
                     
                     que
                   notissimam tantopere
antehac in summa hominū celebritate &
conventu praedicarit. Verùm progredere,
& quae reliqua sunt ea festinanter expedi
ac evolve. Etenim ista me excruciat &
conficit theoria.
               
                  Si Ramo (inquis) ea, quae appellat notiora,
sint generalia, quod sinis est, id erit initiū.
                  
                     
At ut quod in fine explicandum est, id initio
proponatur absurdum fuerit.
                  Non itaque quae notiora sunt, ea Ramo generalia
sunt.
               
               Vtinam tibi prudenter disserendi laudem
gratulari aliquando potuissem. Ista tua
logici judicii inopia facit, ut quidlibet ad
somniandam conclusiunculam arripias.
Quis tibi de propositionis consequentia
sententiam ascribet suā? Quis eam a Cantabrigiēsis
Academiae pholosopho effingi
potuisse judicabit? Excita quaeso acumen
tuum, & aliquid accuratius aliquando
profer. Protulisti certè quiddam accuratissimum.
Sic enim pro tuo theorico acumine
disseris.
               
                  Si generalissimum sit artis initio disponendū,
non est in arte addiscenda ulterius progrediendum.
                  At est ulterius progrediendum.
                  Generalissimum igitur non est artis initio
disponendum.
               
               Facio non libenter, ut te hominem novas
monarchias molientem, toties de consequentiae
imbecillitate admoneā. Sed ecce



hujus tam affectae & deploratae consequentiae
adminiculum.
               
                  Scientia (inquis) comparata non est ulterius
progrediendum.
                  Cognito generalissimo scientia est comparata.
                  Cognito itaque generalissimo non est ulterius
progrediendum.
               
               PROPOSITIO syllogismi hujus si de integrae
artis scientiae singulis partibus cognitione
comprehensis intelligatur, est certissimae
veritatis. Sin verò particulae alicujus
scientiam designat, abhorret illa quidē
a vulgari sensu. Atqui verò in Assumptione
mirificae deliciae sunt. Nullum enim
dubium est, quin cognito generalissimo,
nempè artis principe definitione aut partitione,
tota ars omnibus mēbris singillatim
evoluta subtiliter ac plenè cognoscatur.
Hanc tu rationem opinor Everarde in
artibus cognoscendis secutus es. Libasti e
singulis disciplinis quod erat clarissimum
natura & generalissimum: quo intellecto
tibi necesse non fuit res caeteras in arte traditas
ingenio & industria persequi. Via
mehercule ad scientiam maximè compendiaria.
O te beatum cui soli ex omnibus



istam percipiendarum artium viam natura
patefecit. O nos infoelices & miseros,
quorum cogitationes in singulis propositae
disciplinae partibus prius elaboraverūt,
quàm aliquem pulcherrimae scientiae gustum
haurire potuerunt. Verumenim vero
utinam musas illas, que artibus praesident,
in consilium cogitationum tuarum adhiberes:
utinam te ab illis institui sineres ad
philosophandi sapientiam. Non istae te diutius
sophismatum argutiae torquerent:
non in theoriis tuis perpetuò delirandum
censeres.
            
            
               CAP. XIII.
               SED quous
                     
                        
                     
                     que
                   tandem dialogi tui delicatissimae
theoriae protrahentur? quousque
corrogandis in unum quisquiliis incumbes?
De facilima methodo rem transactam
repetis: Quid sit prius ad nos balbutire
non desinis: de cognitione e sensibus
orta disputas: ubi te de experientia & inductione
ad artes constituendas philosophantem
amplector. En cap. 3. 7. iterum
adest compositoria methodus, seue ad
capita consequentia liberaliter diffudit.



Docetur ergo compositionem praecedere
analysin: compositione artes esse discendas:
compositionis & analyseos usum esse
quaerentem ab initio itineris ad optatum
finem perducere: definitionem & divisionē
esse methodi perficiendae instrumenta:
quid definitio sit & quid divisio: quis
usus definitionis & divisionis.
            
            
               CAP. XIIII.
               INSIGNE problema agitur dialogi tu?
capite 44. utrum nempe definitio artis
sit primò tradenda ac discenda. Disseris
pro tuae sapientia theoriae, definitionem
non esse primò discentibus proponendā.
Argumenta in hanc sententiam tua breviter
subjiciam, ea
                     
                        
                     
                     que
                   puerulis qui dialecticam
vix primis adhuc labris attigerūt
discutienda relinquam & refellenda.
               
                  Quod prius novimus (inquis) id non est artis
initio tradendum & discendum.
                  At definitionem prius novimus quàm ad artem
accederemus.
                  Definitio igitur non est artis initio discenda
& tradenda.
               
               
               DICI non potest quàm eleganter.
deinde

                     Confusum & obscurum non est artis initio
discenti tradendum.
                     Definitio est confusa & obscura.
                     Definitio igitur non est artis initio discenti
tradenda.
                  
               
               Acumen tuae agnosco excellentissimae
dianoiae. quid tum?

                     Quae ratio discenti est invenusta, & arti absolutè
constituendae nostrae
                           
                              
                           
                           que
                         institutioni
minimè convenit, ea artis initio non est
proponenda ad discendum.
                     At Definitio est ratio discenti invenusta &
arti absolutè constituendae nostrae
                           
                              
                           
                           que
                         institutioni
minimè convenit. Cap. 45.
                     Definitio igitur non est artis initio discenti
tradenda.
                  
               
               QUID ad tollendam definitionem potuit
cogitari divinius? Perge.

                     
                     Quod principium affirmat aut negat, multum
abhorret a definitione cap. 53.
                     Methodi analyticae principium affirmat aut
negat.
                     Multum igitur abhorret a definitione.
                  
               
               O beatam celeberrimi philosophi theoriam.
quid restat?

                     Quòd rei summam continet & discenti affert
taedium, nō est artis initio proponendū.
                     Definitio rei summam continet & discenti
affert taedium. cap. 53.
                     Definitio igitur nō est artis initio proponendae.
                  
               
               
                  NIHIL FINGI POTUIT

                        〈 in non-Latin alphabet 〉
                     .
                  INEST in dialogo tuo quod monarchia
dignum videri potest: sed labor iste in amandanda
ab artiū principiis definitione
ejusmodi est, ut siquid splendore monarchiae
praestantius esse queat, id ei sit multis
nominibus meritissimò tribuendum.
               
            
            
               
               CAP. XV.
               VERUM quid reliquum est? Disseritur
qua methodo in simplici themate, qua
in composito utendum sit.
               Methodus (inquis) simplicis thematis exponendi
per quatuor quaestiones absoluitur:
An est, Quid est, quia est, cujus gratia est.
               ATQUI verò mirificè methodorum architecte
de rei ad tractandum propositae
natura argumentis logicae inventionis enuntiato
aut syllogismo dispositis illustranda
imprudens disseris. Nihil ad hujusmodi
explicationem e methodo subsidii
petendum est. Sed postquam disserentes
institutam the sin & illustri definitione
sapienter complexi sint, & eandem in mē
                  bra
partiti subtilissimè: postquam omnem
efficientis rationem evolverint, & rei materiam,
formam, finem luculenter explicarint:
postquam ejusdem cùm leviusculam
e divérsis discrepantiam, tum
graviorem e disparatis ac contrariis magisue
incensam pugnam politissimè
descripserint: postquam splendore parium,



exaggerata majorum ac minorum
gravitate, lectissimis similium & dissimilium
elegantiis, luminibus generum &
specierum, pondere gravissimi testimonii,
eandem ad enuntiati & syllogismi
praecepta accommodatè confirmarint &
exornarint: tum demum ad istas tot res,
tam varias & discrepantes, ordine digerendas
methodus adhibenda est. Immo
omnia quibuscunue aut simplicis thematis
natura subtilius enodatur, aut vis
compositi thematis exponitur, omnia
(inquam) una & eadem methodo sunt
disponenda. Sed quando ista de methodo
quaestio concludetur? propositum tibi
fuit duplicis solummodo methodi demō
                  strationem
instituere: at magnū methodorum
numerum confecisti. Poteras bipartitae
methodi tractationem dilucidè
& strictim conclusisse: at eandem infinitis
tautologiis refersisti ac confudisti. Ac
ne tibi falsum crimen intulisse videar, non
gravabor numerū methodorum et illam
tautologiarum infinitatem conjunctim
tibi velut ob oculos proponere.
               
                  
                  METHODORUM NUMERUS
a Digbeio frequentissimis tautologiis
expressus.
                  
                     Cap. 13.
                     Methodus speculantis.
                     Methodus agentis
                     Methodus demonstrantis
                     Meth. docentis imperitos
                     Meth. credentis
                     Meth. dubitantis
                  
                  
                     Cap. 11. 12. 13. 14.
                     Meth. dialectica. 
                  
                  
                     Cap. 16.
                     Meth. lucis
                     Meth. tenebrarum
                     Meth. mentis
                     Meth. sensus
                     Meth. nostri
                     Meth. naturae
                     Meth. descendendi
                     Meth. ascendendi
                     Meth. progrediendi
                     Meth. regrediendi
                     Meth. texendi
                     Meth. retexendi
                  
                  
                     Cap. 18.
                     Meth. popularis
                     Meth. exacta
                  
                  
                  
                     Cap. 19.
                     Meth. notior nobis
                     Meth. notior natura
                     Meth. analytica totius in partes
                     Meth. analytica finis in media
                  
                  
                     Cap. 20.
                     Meth. lucis
                     Meth. tenebrarum
                     Meth. mentis
                     Meth. sensus
                  
                  
                     Cap. 21.
                     Meth. inveniendi
                     Meth. docendi
                     Meth. analytica descendens ab
universali ad cōclusionem demonstrando
                     Meth. procedens a deliberatione
finis
                     Meth. docendi scientias
                     Meth. instituendi rudes
                     Meth. descendens ab universali
ad particulare
                     Meth. ascendens a sensu ad intellectum
                     Meth. a fine ad media
                     Meth. inventionis proficiscens a
finis deliberatione ad media.
                  
                  
                     Cap. 22.
                     Meth. inventionis proficiscens a
generatione mediorū ad finem.
                  
                  
                  
                     Cap. 23.
                     Meth. descendens ab universali
& propria causa ad perticularem
conclusionem.
                     Meth. surgens ab imo ad summum
per synthesin.
                  
                  
                     Cap. 24.
                     Meth. analytica.
                  
                  
                     Cap. 25.
                     Meth. resolvens quodque in gradus
primae simplicitatis.
                     Meth. a sensibilib. ad intellectilia
                     Meth. a demonstratis ad demō
                        strabilia.
                     Meth. a suppositis ad ea quae sine
suppositione sunt.
                     Meth. a genere ad species.
                     Meth. a partibus ad totum
                     Meth. a fine ad media.
                     Meth. a causis ad effecta.
                     Meth. revocādi superioris ad inferius
                     Meth. revocandi inferioris ad
superius.
                     Meth. resolvens totum in partes.
                     Meth. resolvens finem in media.
                  
                  
                     Cap. 26.
                     Meth. ascendens a particulari
ad universale.
                     Meth. descendens a superiore ad
inferius.
                  
                  
                     
                     Cap. 26.
                     Meth. resolvens universale demonstrando.
                     Meth. resolvens totum in partes
integras.
                     Meth. resolvens finē in media.
                  
                  
                     Cap. 27.
                     Meth. a quaestione procedens ad
proximā causā, ab hac ad tertiā.
                     Meth. descendens a causa prima
per proximam ad illustrandā
quaestionem.
                     Meth. descendens ab universali
ad particulare.
                  
                  
                     Meth. de scendens ab universali
ad particulare. Cap. 28.
                  
                  
                     Cap. 29.
                     Meth. imperitiae nostrae.
                     Meth. perfectionis & scientiae.
                     Meth demonstrativa.
                  
                  
                     Meth. exactissima. Cap. 30.
                     Meth. analytica. Cap. 31.
                     Meth. discentis. Cap. 32.
                  
                  
                     Cap. 33.
                     Meth. analytica & perfectissima
                     Meth. facilima & nobis commodissima.
                  
                  
                     Cap. 34.
                     Meth. facilima & nobis notior.
                  
                  
                     Cap. 35.
                     Meth. a parte ad totum.
                     Meth. ab incōplexis ad cōplexa
                  
                  
                     
                     Meth. a sensu ad universale. Cap. 36.
                  
                  
                     Cap. 37.
                     Meth. compositoria in generali
efformatione singularum notionum.
                     Meth. compositoria conjungens
partes in toto integrali.
                  
                  
                     Cap. 38.
                     Meth. compositoria a partibus ad
totum.
                     Meth. resolvens totum in partes.
                  
                  
                     Cap. 39.
                     Meth. compositoria discentis
                     Meth. ab uno ad plura.
                     Meth. ab in complexo ad complexum.
                     Meth. a parte ad totum.
                  
                  
                     Cap. 40.
                     Meth. compositoria
                     Meth. resolutoria.
                  
                  
                     Cap. 43.
                     Meth. definitiva
                     Meth. divisiva.
                  
                  
                     Cap. 44.
                     Meth. rhetorica & communis
prudentiae
                     Meth. dialectica
                     Meth. mixta
                     Meth. simplex.
                  
                  
                     Cap. 46.
                     Meth. compositoria.
                  
                  
                     Cap. 47.
                     Meth. totam scientiam disponendi.
                  
                  
                     
                     Meth. interpretandi singulos gradus
scientiae.
                     Meth. thematis compositi.
                     Meth. thematis simplicis.
                  
                  
                     Cap. 48.
                     Meth. discendi unum gradum.
                     Meth. discendi totam scientiam.
                     Meth. particulares gradus explicandi.
                     Meth. simplicis thematis.
                     Meth. compositi thematis.
                  
                  
                     Cap. 49.
                     Meth. compositoria tractandi cō
                        positi
thematis.
                     Meth. resolutoria tractandi compositi
thematis.
                  
                  
                     Cap. 50.
                     Meth. analytica.
                     Meth. synthetica.
                  
                  
                     Cap. 51.
                     Methodus mixta.
                     Meth. perfectionis ad nos.
                     Meth. nostri ad perfectionem.
                  
                  
                     Cap. 52.
                     Methodus mixta.
                  
                  VICISTI Everarde, vicisti. Methodi certè
unitas convulsa planè & expugnata cō
                     cidit.
Ubi ergo jam laurea? ubi paean? ubi
io triumphe? Equidem ad tuam cohonestandam
illustrandam
                        
                           
                        
                        que
                      victoriam constituendus



Senatus a quo ornêre: decernendus
currus in quo laureatus per urbem
vehare: excitandum capitolium, in quod
ovans & summo applausu ascendas. Sed
Deus bone cur haec tam praeclara cogito?
cur capitolium, currum, senatum commemoro?
an ad Everardi gloriam conficienda
ista & adornanda? Quidni? etenim in susceptam
de methodo disputationem agrestes
tautologiarum acervos, faeculentum
methodorum gregem, anile & inveteratum
sophisma, crudas & languescentes rationes,
mancas & enarvatas conclusiunculas
detrusit, compulit, corrogavit.
               
            
            
               CAP. XVI.
               De Digbeiana methodorum praxi.
               DIALOGI tui bipartita ratio est. Nam
aut de methodo praecipit, aut de praxi
methodi constitutae loquitur. Praeceptionis
mirificam elegantiam & omni
expositione distinctam vidimus. Sequitur
jam methodi praxis: de qua necesse nō
est, multis ut disseram: praesertim cùm meā
de methodorum tuarum praeceptis sentē
                  tiam
satis lōga oratione exposuerim. Veruntamen
illud non illibenter dixerim, te



in praxi ista delineanda & a methodi instituta
superius praeceptione descivisse, &
multa aliena infersisse. Quid? compositoria
illa methodus, qua in descriptione grā
                  maticae,
dialecticae, arithmeticae, geometriae
usus es, annón tuis de methodo cōpositoria
institutis repugnat? ais in primo dialogi
tui libro permultis capitibus synthesin
istam a nobis notioribꝰ & specialibꝰ ad
generalia & natura notiora proficisci. At
tua harū artium cōpositio ejusmodi est, ut
earum unaquae
                     
                        
                     
                     que
                   a generalibus ordiatur.
In grammatica vis literam syllabae, syllabā
voci, vocem orationi praeponi. Sic in compositione
dialecticae placet tibi ut argumētorum
ratio primò explicetur: deinde
enuntiati doctrina subsequatur: postremò
syllogismi natura enodetur. Sic in Arithmetica
ab additione, subtractione, multiplicatione,
divisione ad reliqua ꝓgrederis.
Sic in Geometria vis ut linea superficiem,
superficies corpus antecedat. Haec illa
est (Digbeie) Ramea accuratissimi compendii,
intelligētiae, memoriae via: in quā tu
aliud meditans incidisti. Expēde ista paulo
quàm soles diligētius. Deprehendes in
grāmaticis naturā literoe ad plura diffusam



esse quàm syllabae: & syllabā voce, vocem
oratione generaliorem existere. Quin & in
logicis argumentū enūtiato, enuntiatū syllogismo
latiùs patet natura
                     
                        
                     
                     que
                   prius est: adeò
ut in hac utra
                     
                        
                     
                     que
                   arte explicatio consequentiū
e disciplina antecedentiū oriatur.
Idē de Arithmetica & Geometria intelligi
volo. Nónne te igitur methodorū praeclarū
artificem habemus, qui aliud praecepto
cōprehendas, aliud usu praxi
                     
                        
                     
                     que
                   exprimas?
Disseris praeterea analyticā methodum ab
universaliū tractatione exorsam, singularium
circūscriptione terminari. At cum analyticae
methodi typū tuo artificio effictum
exhibere vis, universalia praepositis singularibus
ad infimā sedē deturbanda censes.
Haeccíne facere hominē Anglū & Cantabrigiēsē
& volumina magnificis inscripta
titulis divulgantem convenit? Nae tu quid
in methodo universale, quid speciale dici
debeat, planè ignoras. Ad istā de methodo
disputationē sic accessisti, ut caecus ad ferendā
sententiā de coloribus. Annon quid
in jureconsulto civilium causarum actore
Crassus primo oratorio insectetur, meministi?
Ait eū gravissimè offendere & existimationi



suae labem inferre, qui cùm quid
suum, quid alienū, quid civis aut peregrinus,
quid liber aut servus sit, ignoret; tamē
volitare audeat in foro, haerere in jure ac
praetorum tribunalibus, judicia magnarum
rerum obire, jactare se in causis centumviralibus,
deni
                     
                        
                     
                     que
                   de rerum gravissimarum
jure perorare. Quid? quantum abesse dicemus
ab isto Jureconsulto Everardum? In
grammaticis pueriliter haesitat: utpote qui
solaecismos frequenter intexat. In rhetoricis
eam gratiam, & venustatem consectatur,
ut ornamenta ad risum commovendū
attulisse, non ad poliendam orationē quaesisse
videatur. Quòd si quis tertia epistolae
methodorum tuarum elegantiis praefixae
bene longam periodum excutiat, perspiciet
te eloquentiae tuae confidentia depastum
e tenera pectoris tui tellure non modò
rerum magnarum seminaria profudisse,
sed etiam ad decorandam methodi disciplinam
Maii flores virides & redolentes
Aprilis scatebris irrigatos prae amore edidisse.
               IMMO verò cùm & illius periodi singularem



eloquentiam soloecismi ornamento
instructam & in caeteris trium epistolarū
partibus exquisitissimas rhetoricae elocutionis
delicias notaverit, tibi aliquo Alabandensi
Apollonio opus esse intelliget,
qui te ad aliam artem dimittat, & de abjiciendo
studio orationis faciundae & poliundae
prudenter admoneat. Quid? in dialecticis
quantus es? profectò tantus, ut nō
praedicamentorum gurgustio concludendus,
sed in transcendentium numero reponendus
judicêre. Calles enim spinosulas
praedicabilium argutias: non ignoras
quàm sint delicatulae in praedicamentis
lautitiae: mirificam illam de quatuor topicis
praedicatis cantilenam canere didicisti:
modalium & conversionū contortula sophismata
commentando decoxisti: industriam
tuam ad syllogismi demonstrativi
honorificam theoriam exercuisti: methodorum
omnem sapientiam gustavisti.
Nónne ergo toto apparatu instructus es
logici artificii? Ego certè (non loquar ut
artificio inanis assentatiunculae auribus
tuis dem aliquid) te ad scholam Dorbellae
& Scoti aliquam ingenii vim indolem
                     
                        
                     
                     que
                  


                  
attulisse statuo, ab eadem verò exiguam
illius partem eam
                     
                        
                     
                     que
                   nimis vacillantem &
affectam retulisse. Attamē, cùm sis in grā
                  matica

                     〈 in non-Latin alphabet 〉
                  , in rhetorica 
                     〈 in non-Latin alphabet 〉
                  , in logicis

                     〈 in non-Latin alphabet 〉
                  , non solitudinem & umbram quaeris,
sed audes in oculis civium & clarissima
luce versari, insidere in subselliis praestantissimorum
hominū, venditare te in gravissimis
disciplinarum mysteriis, de expeditissima
ad scientias via gloriari, polliceri
deni
                     
                        
                     
                     que
                   monarchiam, Ista tanta confidentia
fecit, ut quae de methodo praecepta tradidisses,
ab eisdem in praxi vehementer
aberrares. Fecit etiam ut rhetoricā & dialecticam
nō modò suis coloribus illustrares,
sed etiam deformares alienis. Quid enim
arti rhetoricae cum inventione, dispositione,
memoria? quid cum praeceptis exordii,
narrationis, confirmationis, epilogi?
Nō potest (fortasse inquies) formari ad
dicendum oratio, non causa in foro perorari,
nisi acumen inveniendi, disponendi
prudentia, memoriae subsidium accesserit,
Quid tum? ideóne artium leges permiscē
                  dae
& cōfundendae? reclamat Aristotelica
lex 
                     〈 in non-Latin alphabet 〉
                   Nō patitur quod uni arti ꝓprium



cognatum
                     
                        
                     
                     que
                   est, id alterius disciplinae
membrū esse. Istam tantam cōfusionem,
tantam 
                     〈 in non-Latin alphabet 〉
                   ferre non potest. Si pictor
in delineanda hominis imagine & articulis
distinguenda, non germana membra
depingeret, sed a brutis animalibus ad expolitionem
picturae aliena accerseret, utrum
pro imagine hominis labes picturae
tanta ac tam gravis probaretur? nullo certè
modo. An itaque in artem eloquentiae
tantos rerum peregrinarum elenchos
transferri oportebit? Non appetit rhetorica
alterius artis patrimonium: non
vult in alienum irruere: suis & concessis
& traditis contenta est. Da illi exornationem
per tropos & figuras & numeri
eleganter demensi suavitatem: Da orationis
sic exornatae pronuntiationem:
nihil a te requiret amplius. Quinetiam
dialectica remittet tibi praedicabilia &
praedicamenta: non vult sese ad altercationem
topicae quaestiunculae totam
alligari: non patietur modalium, oppositionum,
conversionum sophismatis
sese diutius onerari: distributionem aut
locorum in personas & res, aut argumentationis



in syllogismum, enthymema, inductionem,
exemplum vehementer improbat:
aequivoca & univoca & ejusmodi
faeces planè aversatur. Ait sese P. Rami singulari
ingenio a tanta sophismatum colluvie
repurgatam, & pristino nitori, avitae
etiam dignitati restitutam, non passuram
deinceps, aliqua ut sibi labes e talium sophismatum
sordibus contrahatur: ne
                     
                        
                     
                     que
                   ut
ab ulla commētatione, ab ulla actione sive
publica sive privata, ab ullo congressu, ab
ulla celebritate curiae aut rostrorū, ab ulla
acie & campo avocata, & scholarū finibus
circumscriptam delitescat. Veruntamen si
P. Ramum in refellendis praedicabilibus,
in dissipandis praedicamentis, in modaliū,
oppositionum, conversionum argutiis cō
                  vellendis,
in caeteris quibuscun
                     
                        
                     
                     que
                   e logico
agro extirpandis, in tribus illis promulgā
                  dis
legibus 
                     〈 in non-Latin alphabet 〉
                  , errasse
& hallucinatum esse docueris, tibi
libenter cedet, & P. Ramum insaniae condemnabit.
Habes jam (Digbeie) meā de
unica P. Rami methodo retinenda admonitionem,
nō perfectam illam quidem ingenio,
quis enim ego sum? non elaboratā


                  
industria, quam hercle praeciderunt occupationes
meae: sed eam tamē (ut spero) quae
ad nascētem methodorum multitudinem
coercendam satis in se virium & nervorū
habere videatur. Vtinam verò tantum apud
te valere potuisset, quantum ad incitandam
in te curam existimationis tuae, &
commovendam vim majoris diligentiae
satis esse possit. Equidem dum analyticam
theoriam, & dialogum tuum intueor, videris
mihi animi in laude colligenda & in
contemnendis de tuo ingenio hominū judiciis
nimium profectò dissoluti. Histrio
non antè in scenam prodit, quàm frequēti
usu suavitatem vocis & in reliquo motu
summam elegantiam acciverit. Nec athleta
priùs in arenam descendit, ut se populo
det, quàm sese ad rationem & plagae perscienter
inferendae, & eleganter vitandae,
diligentissimè exercuerit. At quid ita? ille
sibilum, hic adversam acclamationē metuit:
uter
                     
                        
                     
                     que
                   inspectātis populi judicio permovetur.
An igitur erit vel actor in theatro
consideratior, vel athleta in palaestra sapientior,
quàm philosophus in schola &
vita communi? Equidem per mihi turpe



videtur, qui tuendae existimationis &
tradendae sapientiae disciplinam profitetur,
eum minus sapienter agentem ab infamia
non multum abesse. Meditaris volumina
Everarde. Probo hercle. Quid
enim aliud agere convenit hominem ingenio
& otio abundantem? meditaris eadem
in Cantabrigiensi Academia longè
(ut audio) florentissima. Quid tum? gratulor
equidem Cantabrigiae. Emittis etiam
in publicum. Ne id sanè reprehendo.
Quid enim, cùm patriae natus sis, melius
agere potes, quàm ut patriae utiliter consulas?
Inscribis etiam separatim magnatibus.
Placet & illud. Nam quorum magnificentia
literoe & satae primò sunt &
postea floruerunt, eisdem literarum velut
primitiae sunt meritò consecrandae.
               Sed quae meditaris domi volumina, quae
emittis in publicum, quae magnatibus inscribis,
ea barbariem redolent, sapiunt
vietam & diffluentem theoriam, jejuna
& horridiuscula sophismata complectuntur.
Hîc in te illam prudentiam, illā
diligentiam desidero, quam in oratore inesse
vult Ciceronis L. Crassus. Vult ille



oratorē timide ad dicendū accedere: vult
solicitū de hominū judiciis, & plurimorū
expectatione commotum exalbescere in
principiis: & etiamsi optimè dicit idue
facilimè at
                     
                        
                     
                     que
                   ornatissimè facere potest, tamen
ne aliquid ne
                     
                        
                     
                     que
                   dignū re, ne
                     
                        
                     
                     que
                   dignū
nomine oratoris, ne
                     
                        
                     
                     que
                   dignū hominū auribus
efficiat, magnopere perturbari. Vbi
Everarde cùm tui divulgādi libelli essent
timor iste? ubi anxietas? ubi studium satis
ornatissimorū hominū judiciis faciendi?
Ecquid tibi in mentē non venit de illius,
in cujus nomine apparuerūt vigiliae tuae,
amplissima dignitate cogitare? Magnū no
men Christopheri Hattoni & illustre jamdiu
fuit, nec vobis Anglis duntaxat notū,
sed etiā apud exteras regiones celeberrimū.
Quae illi virtus? quis splendor? quod
ornamentū deest? vides gravissimā ab eo
personā sustineri: vides in administratione
reipublicae vestroe assiduè versari. An
igitur audebas tantū hominē, tā excellē
                  tē
Senatorē, tam vehementer districtum
negotiis praeclarissimae reipublicae, frigidiusculis
theoriis & inanissimis lucubratiunculis
compellare? poterant certè



deterruisse te ab instituto isto eruditissimo
rum hominum in transmarinis nationibus
judicia. Sed mitto J. Sturmiū, cujus omnia
certè sunt scripta dulcissimè: mitto Zuingerum,
Volsium, Simlerum, Gualterum,
Bezam, Simonium, Portū, Schecium, Bodinum,
viros certè acumine & eruditione
propè singulari. Praetereo J. Thomā Freigium,
Schorum, Scribonium, Rhodingum,
Mikilmanaeum, Salignacū, Beruhusiū, Foquelinū,
Ossatum, Minoem, Bergeroniū,
Martinium, quibus hominis nihil ferè excogitari
potest limatius, nihil elegantius.
Quinetiam taceo de Oxoniensi Academia,
quae clarissimarum artium gloria antecellit.
Quid? ut ad Cantabrigienses tuos
veniam: annon Cantabrigiensis Academiae,
in qua quot sunt gymnasia, totidem
inesse videntur consessus principum, acerrimum
& literatissimum judicium verebare?
Est (ut ferunt) Cantabrigiae Comes
Essexius, adolescentulus ille quidem, sed
ita eruditus a literis, & ita compositus ad
splendorem & dignitatem, ut siquid in adolescentulo
ad commovendam admirationem
quaeras, id omne in Comite Essexio



eminêre dixeris. Nihil te ille movere
potuit? Nihil illa lumina & ornamenta
vestrae Academiae Bartholomaeus Clercus,
Levinus, Bingus, Dodingtonus? a quibus
siqua scribuntur, ea ita perscribuntur
divinitus, ut illis loquentibus Ciceronem
non desideres. Nihil te complures alii in
Cantabrigiensi Academia moverunt? quos
esse audio excellentis ingenii, exquisitae
doctrinae, excultissimae sapientiae. Debuerunt
isti tot ac tam praestantes viri tibi in
mentem venisse Everarde. Debuit de illorum
judiciis suscepta cogitatio tibi praecipitem
illam publicandi libelli cupiditatem
excussisse. Ego certè pro eo quo Anglos
complector amore singulari, & quia
gloriae Cantabrigiensis Academiae vehementer
faveo, tibi integritatem nominis
& famae, laudem prudentiae & consilii,
P. Rami in quolibet artis
genere divinitatem
exopto.
               FINIS.
            
         
      
   