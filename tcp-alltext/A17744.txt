
      
         
            
            
            SCHOLASTICOS IN REP. NIMIS eſſemultos iniqua est querela.
            
            
               ET potuit nimios Academia fundere fructus?
               Et nimiae nomen fertilitatis habet?
               Et quiſquam doctis, doctaſque colentibus artes,
               Qui, nimium multi, diceret, eſtis, erat?
               Aſpicis innumeris oppreſſam piſcibus vndam:
               Non carpit numerum, quem tulit, vnda ſuum.
               Aſpice nutantem granorum pondere ſpicam,
               Spica tamen leuius ferre recuſat onus.
               Et noſter coetus, quamuis numeroſior eſſet,
               Semper erat patriae ſarcina laeta ſuae.
               Bella gerant? pax eſt: quid flammas quaeris in vndis?
               Sed, fuerint illis bella gerenda, gerent.
               In ſtudijs Pallas, Pallas praeſtabat in armis:
               Vna potens Martis Pallas, & artis erat.
               Qui quondam ſitiens medijs arebat in vndis,
               Ille queri nimias debuit aeger aquas.
               Ferretur Midas fuluo ieiunus in auro,
               Si queſtus nimias ille fuiſſet opes.
               At nimium quaeruntur opes, arteſque queruntur:
               Hic nimios quaeſtus, hei mihi, queſtus habet.
               O Foelix numero tellus: foelicior, hoſtes
               Si nullos numeri redderet ipſa ſui.
               Vna ſolet fruges, & frugum fundere peſtes
               In paenam tellus luxurioſa ſuam.
               Quin vtinam poſſet doctorum turba ſuorum,
               Inuidiam turbae promeruiſſe ſuae.
               Si modo ſylueſcit, facile praeciditur arbos:
               Et reprimi curua vimina falce ſolent.
               Sed cum deficimus numero, numero
                     
                        
                     
                     que
                   premamur:
               Quòd careat vero veſtra querela, queror.
               Obruitur morbis medicus, nec ſufficit illis:
               Vincitur orator litibus ipſe ſuis.
               Aſpice praecones raros: vt vite falerna
               Cum ſupereſt ſocijs vua relicta ſuis,
               Quid numerem viduas aras, elinguia roſtra.
               Si numerem, numero cedet arena meo.
               Deficit & templo vates, & paſtor ouili
               Et ſuperat falces meſſis opima ſuas.
            
            
               ERGO.
               
                  Qui nimium multos ſtudiorum cenſet alumnos,
               
               
                  Est nimium numero multus & ipſe ſuo.
               
            
         
         
            Animae non est ſenectus.
            
               Cum prope condiderat, qui condidit omnia, mundum,
               Et bene mouiſſet, quod bene caepit opus;
               Omnia, dixit, erunt; & erant, quae dixerat ille;
               Mortis erunt, dixit, omnia: mortis erant.
               Praeter, & adiecit longo poſt tempor
                     •
                  , mentes,
               Sic, praeter mentes, omnia mortis erant.
               Dixit: & aeterni venturis hoſtibus aeui
               Ex animis mentes ſuſtulit antè ſuis,
               Ergo cum ſilices aetas, cum ſaxa vetuſtas,
               Corpora canities, marmora tempus edat:
               Sic aetas animis, animis annoſa vetuſtas,
               Vt teneris vinis longa ſenecta, nocet.
               Et proſunt animis & proſunt tempora vinis:
               Vtra que ſunt annis vtiliora ſuis.
               Floreſcit ſaeclis, longiſque vireſcit a
                     •
                   annis
               Nec ſpatijs animus carpitur ipſe ſuis.
               Qui vetus innumeros Pylius vixiſſet in annos:
               Dimidia tantùm parte ſenilis erat.
               Dum Milo ſpectauit fluidos pendere lacertos,
               Ferte nouum corpus, vitricus, inquit, ero.
               Qui facie rugas, Cygneas crinibus alas,
               Et tremulum gelido frigore corpus habet:
               Parte ſenex meliore viget: quam nulla ſenectus
               Frangere: quam tabes laedere nulla poteſt.
               Obſtruitur membris animus: ſic ſplendida Phoebi
               Saepe ſub inducta lumina nube latent.
               Saepe ſuo nocuit rectori Cymba: Domuſ que,
               Saepe fuit domino pernicioſa ſuo.
               Vidiſſet facile, ſi quid vidiſſe volebat,
               Anchiſes oculos nactus, (Iule) tuos.
               Et miſer Actaeon curſu velocius ibat,
               Impoſitus veſtem, ſaeua Diana, tuam.
               Daedalus eſt alis ſenior, Schoeneïa talis,
               Et Lyncêus, lyncei lumina nactus, erit.
               Nam nouus, & ſemper longis florentior annis
               Spiritus officium promptus in omne manet.
               Qui poſſet plures, quò plures poſſidet artus,
               Si Samium verum credimus eſſe ſenem:
               Exutuſque pigrae ſqualentia membra ſenectae
               Vt ſumpta ſerpens pelle recente, nitet.
            
            
               ERGO.
               
                  Qui putat annoſam ſenio tabeſcere mentens,
               
               
                  Pace ſua, dicam conſenuiſſe ſuam.
               
            
         
      
   