
      
         
            
            
            
            
            IS QVI DE SE CONFESSVS EST in caput alterius non torquebitur. L. Repeti. ff. de quaeſt.
            
            IAm fera perpeſſus repetitae tormina poenae:
            Quam ſine fine putat, ſi ſine fine ſilet;
            Multa dolens, iuſtaue furens Sempronius ira,
            Ingemit, & tales fundit ab ore ſonos:
            Non ego, quam primò memini ſperâſſe, ſalutem
            Nunc peto: non vitae tempora longa meae.
            Sed neque crudeles cupio miteſcere poenas:
            Nec properare citam per mea vota necem.
            Et fateor, (nec iam prodeſt delicta fateri)
            Et nunc alterius, non mea, facta gemo.
            Dic mihi, Modeſtine, quid hîc decernere poſſim?
            Dic, precor, hac ſpecie quid ſibi jura velint?
            Vix ſua, vix extorta malo confeſſio damnat
            Autorem, nec habent verba coacta fidem.
            Scilicet in ſocios ea vox expreſſa valeret,
            Quam vix in dominum jura valere ſinunt?
            Ah quot, & heu quàm falſa, malo cogente, fatemur?
            In ſe mendaci poena furore ruit.
            Quis non alterius redimat ſua damna dolore?
            Et quem non peraget lingua coacta reum?
            
               Ergo, de proprio confeſſum crimine, iura
            
            
               Torqueri prohibent in caput alterius.
            
         
         
            TESTIS PECVNIA CONDVCTVS, adveritatem dicendum, quamvis vera dicturus, non admittitur. L. Teſtium fides, ff. de teſt.
            IPſanitore ſuo, nullos mentita colores,
            Attrahit invitos ad ſua vota fides:
            Lucis amans, nullos occultans veſte receſſus:
            Turpiae quò condat munera nuda ſinum.
            Scilicet officium precio praeſtare iubebis?
            Maior erit lucri, quàm pietatis, amor.
            Et tibi ſancta fides, non quòd ſit ſancta, placebit;
            Sed quòd ſit dives, quòd dare multa velit.
            Nam ſeu falſa putes vanae mendacialinguae;
            Sunt, etiam accepto munere, falſa tamen.
            Sive putes verum, foret id ſine munere verum:
            Ipſa petunt vocem iura, fidem
                  
                     
                  
                  que
                tuam.
            Adde quòd acceptum dicturus vera per aurum,
            Non ſine iure tibi detrahis ipſe fidem.
            Et quam nulla movet ſancti reverentia veri,
            Sponte laboranti testis vt eſſe velit;
            Quis non venalis metuit periuria linguae?
            Quis non empta putet verba carere fide?
            I nunc, & precium vetitoſ
                  
                     
                  
                  que
                paciſcere nummos:
            Vt levior tantâ ſit tibi parte fides.
            
               Ergo venalem numerata pecunia vocem
            
            
               Elevat, in Dominum pernicioſa ſuum.
            
         
      
   