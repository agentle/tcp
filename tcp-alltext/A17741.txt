
      
         
            
            
            RENATI FIDE NON OPERIBVS Iustificantur.
            
            
               CRedidit, & vixit Paulus: tibi vita Dauides
               Sola fuit fidei zona: tibi que Petre.
               Scilicet ergò fides ſeruat, non facta, renatos,
               Sola facit iuſtos, non benè facta, fides.
               Credidit, & dixit Paulus, num credimus illi?
               Dat noua corda fides: ſitibi, Paule, fides.
               Facta vigore carent, ſunt imperfecta: nec audent
               Vel fora, cum veniet, ferre, vel ora Dei.
               Audet ſacra fides ad ſanctum ſtare tribunal:
               Ad fora, cum veniet, nec timet ire Dei.
               Sic timidi fugiunt fulgorem montis Hebraei:
               Sic tenebrae lucem: ſic benè facta Deum.
               Ergò fides Chriſti comes eſt: comes ille ſalutis:
               Sic vbi certa fides eſt, ibi certa ſalus.
               In cruce pendenti vitam dedit illa latroni:
               A cruce in Elyſios quàm via dulcis agros?
               Viuit adhuc moriens qui Chriſto credit, & illi
               Non rediuiua vetus ſed noua vita datur.
               Do tibi Chriſtus ait, quia credis, foemina, vitam:
               Et dedit, & dixit quem penes illa fuit.
               Oblatam, ſi credis, habes Nicodeme ſalutem,
               Nec moriere diu, ſi moriare Deo.
               Firma tuae fidei vegeto ſtat robore forma.
               Fundatam ſcopulo non quatit vnda domum.
               Aura nequit terras quaſſare: procella mouere
               In Chriſto poſitam non queat vlla fidem.
               Saepè pij peccant, & habet ſua murmura Moſes,
               Nec promiſſa poteſt ergò videre ſola.
               Prodigioſa renatus habet periuria Petrus:
               Idolum Solomon: & ſua ſtupra Dauid.
               Ergò malum ſancti faciunt, & ſaepè: queuntnè
               Expectare bonum, qui meruere malum?
               Sancta facis, fateor: Sanctos quaſi praemia coelos
               Sancta merentur, ais. Sed facis, aio, malum.
               Si mala cum ſanctis trutina ponantur in vna,
               Lanx benè facta leuat, quam malè facta premunt.
               Quod benè ſanctus agis, tua non eſt actio, ſancte,
               Hoc agit omne Deus, quod benè ſanctus agit.
               Multa facit quae non debet: quae debet, omittit,
               Et mala ſaepè facit, & bona ſaepè malè.
               Non opus eſt factis. Meſſias ſeruat. In illo
               Si viuente fides eſt, moriente ſalus.
               Sola fides Abraham fecit, non facta, beatum,
               Ille tamen toto corde renatus erat.
               Viuere ſi det opus, ſi ſeruet: & irrita, Chriſtus
               Quae promiſit, erunt: irrita, noſtra fides.
               Sic meritum Chriſti minuetur: gloria patris:
               Hoc, ſi iuſtificent, dant benè facta, malum.
               Viuere ſi det opus, via non erit vnica vitae:
               Vna ſed eſt: ergò viuere non dat opus.
               Sic Deus eſt vnus: ſic ſpiritus vnus & idem:
               Sic caput eſt vnum: ſic erit vna ſalus
               Ergò fides iuſtos reddit, non facta: ſolétque.
               So la renatorum iuſtificare fides.
            
         
         
            PAPISTAE AD PIETATIS EXERCITIA ſunt cogendi.
            
            
               ERgon' aberranres, ſinè vi, ſinè voce Papiſtas
               A grege Chriſte tuo ſic patiemur, oues?
               Abſit: & inuitos in ouile, gregemue per aures
               Ad tua▪ more canum, verba trahamus eos.
               Sic vi ſeſſor equum: ſic verbere paſtor, arator,
               Ille boues cogit quò velit: alter oues.
               Impunes princeps qui ſic ſinet eſſe Papiſtas,
               Illorum ſceleris fautor & author erit.
               Scilicet haeretici cùm ſint, erroribus haerent,
               Haereſis in coelo non habet vlla locum.
               Vita viae verae comes eſt, via vera ſalutis,
               Error ineſt illis: non erit ergò ſalus.
               Sic ſolet eſſe Papiſta ſibiue, ſuaeue ſaluti
               Hoſtis, & in veram non redit vltrò viam.
               Ergò magiſtratus, quamuis errore furentem
               Vi, ſi voce nequit ducere, cogat eum.
               Sic ſolet inſanus vinclis, & verbere cogi,
               Cui ſinit apponi pharmaca nulla furor:
               Debet & haereticus vinclis & carcere plecti,
               Qui negat ad veram ſpontè redire viam.
               Ergò magiſtratus, quaſi pharmacapola, Papiſtis
               Applicet inuitis pharmaca, verba Dei.
               Sic olim caecis Donatiſtae erroribus acti,
               Ad tempus veram deſeruere fidem:
               Sed rediere tamen, cum punirentur: & illis
               Corda renata dedit, & renouata Deus.
               Stigma notamue ſui qui geſtat, habet
                     
                        
                     
                     que
                   magiſtri,
               Ad dominum ſeruus cogitur erro ſuum.
               Baptiſmoue Papiſta, Dei quaſi ſtigmate, notus,
               Ad Dominum cur non cogitur ire ſuum?
               Iuſſit adire Deus coenam plaeroſue. Recuſant.
               Evicis alios iuſſit adire Deus.
               Cum locus eſſet adhuc: ex angiportibus omnes
               Quos reperit, coenam cogit adire Deus.
               Sic iubet errantes viciſque, viiſue Papiſtas
               Inuitos coenam Chriſtus adire ſuam.
               Sponte negant, inquis: debent idcirco coacti
               Ad diuina ſacri templa venire Dei.
               Ergò rebellantes c
                     ••
                  ſic ſinis eſſe Papiſtas?
               Morte, Baal, famulos plexit Elia tuos.
               Paulus ocellorum viſu p
                     •
                  iuauit, & vſu
               (Sic mulctandus erit pſeudopropheta) Magum.
               Fulmine ſtratus erat▪ priuatus lumine Saulus;
               Sic venerande ſoles Chriſte vocare tuos.
               Ergò magiſtratus▪ ſit fidus Elia Papiſtis,
               Mulctet eos vinclis, carcere, morte premat.
               Quos benè Chriſtus amat▪ morbis affligit eoſdem,
               Et malè punit eos quos benè Chriſtus amat.
               Scilicet vt paena domiti, victiue dolore,
               Ad te confugiant, & tua verba, Deus.
               Sic queat haereticos ita poena domare Papiſtas,
               Vt noua corda petant: & meliora putent.
               Paena dolere facit, quos ſic iuuat haereſis: & quos
               Non pudet erroris, paena pigere facit.
               Sponte negant, ergò debent non ſpontè Papiſtae
               Ad ſtudium verae relligionis agi.
            
         
      
   