
      
         
            
            
            VERAE NOTAE ECCLESIAE SVNT, VISIBILIS QVIDEM, SYNCERA▪ verbi praedicatio, & Sacramentorum adminiſtratio: Inviſibilis aute
                     •
                  , fides, ſpes, charitas.
            
            
               OVtinam in coetu hoc jam Bellarminus adeſſet,
               Efferretue animi pulchra trophaea ſui.
               Ni mens ſurda nimis, nimiumue aſtricta Latino
               Pontifici, ſi non victus, at ictus erit.
               Me certè fateor doctrinae atque artis egentem:
               Sed Chriſtus vires Martis, & artis habet.
               Ergo notas ter quinque tuas, fortiſſime ſcriptor,
               Lector, & auditor, diſcutiamus ait.
               Prima nota eſt nomen, Romana Eccleſia dicor:
               An nullum in tanto nomine numen erit?
               Nomina non vrgent, quia vano nomine gaudes,
               Et nullum, in vano nomine, numen erit.
               At veſtram Romam duratio temporis ornat?
               Tempus inops veri, teſtis, an hoſtis erit?
               Sed variae gentes ad vos, atque agmina currunt:
               Roma caput mundi, jura, fidemue tenet.
               Non numerum Chriſtus, ſed vim; non agmina quaerit,
               Sed mentes: paucis ſemita vera patet.
               Roma Petri ſedes, pietas manavit ab illo
               In ſucceſſores, cum pietate fides?
               Iudaei hoe proprijs olim dixere Prophetis:
               Sed tamen erroris damna tulere ſui.
               Non ſedem ſequitur pietas, non ſepta domorum
               Relligio, cathedram non amat alma fides.
               Non vos Calvinus, ſed & ipſe Petrarcha refellet,
               Dicier hoc vno penè Propheta poteſt.
               O meretrix Babylon, Satanae devota, ferarum,
               Larvarum, ac lemurum foeda, cruenta, domus.
               Centauri in foribus ſtabulant, Scyllaeue biformes:
               Eſſe putes illo Tartara dira loco.
               At Romam veſtram miracula multa coronant?
               Hiſce fidem Satanas conciliare poteſt.
               Sed veſtram ſedem dulcis concordia munit?
               Falſum eſt: Papicolae ſchiſmata tetra fovent.
               Aſt olim Chriſti Romam doctrina beavit?
               At nunc hanc ſedem terror & error habent.
            
            
               
                  Ergo Evangelium, legem
                        
                           
                        
                        que
                     , & myſtica ſacra,
               
               
                  Has Chriſti recipit, turba ſacrata, notas.
               
            
         
         
            VNICVIQVE ECCLESIAE LIBERVM EST POLITIAE FORMAM inſtituere ſibi aptam, & vtilem.
            
               COElica progenies, quae Chriſti fertur ovile,
               Quaeque ſui Domini nomen, & omen habet▪
               
               Legem, Evangelium, ſolidae mandata ſalutis
               Servat, & innocuae munera pacis amat.
               At ritus varios, vario promore locorum,
               Suſcipit, hos ſubeant mitia corda, docet.
               At diſciplinam praeſcripſit Spiritus vnam,
               Omnibus in populis, omnibus eſſe locis?
               Non reor, haec non ſunt ſolidae documenta ſalutis,
               Non it a Scripturae, ſcripta verenda, docent.
               Timotheus legat, effundat praeconia Chriſti,
               Et pura tractet myſtica ſacramanu;
               Haec aeternamanent: ſedmos, & forma regendi,
               Pro gentis genio mobilis eſſe poteſt.
               Non Anglos vrget Germanica formaregendi,
               Quid Galli faciant, viderit ipſe locus.
               Servit in Aegypto, nunc cum Salomone triumphat,
               Nunc vaga, nunc fixa eſt, ſancta caterva Dei:
               Nunc Nero ſanguineis hunc coetum comprimit armis,
               Nunc Conſtantini viſ
                     
                        
                     
                     que
                  , manuſ
                     
                        
                     
                     que
                   beant.
               Annè recordamur Marianae tempora cladis,
               Nunc ſub vexillis, Eliſabetha, tuis?
               Non eadem ratio eſt, cùm ſancta Eccleſia luget,
               Et cùm laetatur flore beata ſuo.
               Ergo pij fratres immitia vulnera belli
               Linquite, nam Chriſtus munerapacis amat.
               Nec coetus ſacros ſaeviſſima turbet Alecto:
               Findere vipereis morſibus illa ſolet.
               Nec ſacros coetus violet diſcordia demens:
               Non amat has rixas, non amat, alma fides.
            
            
               
                  Chriſti igitur voces Aaronis virga ſequatu
                        •
                     
                  
               
               
                  Sed ſit provario libera more loci.
               
            
         
      
   