
      
         
            
            
            
               LIBELLVS
DE MEMORIA,
VERISSIMAQVE BENE
RECORDANDI
SCIENTIA.
Authore G. P. Cantabrigiense.
            
            
               Huc accessit eiusdem Ad
               monitiuncula
ad A. DISCONVM,
de Artificiosae Memoriae, quam publicè
profitetur, vanitate.
            
            LONDINI,
Excudebat Robertus
VValde-graue, Anno 1584.
         
         
            
            
            
               ❧ORNAtissimo
viro
lohanni Vernero
G. P. S. D.
            
               
                  POSTVLAVIATE
iamdiu vel flagitaui
potius (op
time Vernere) vt
veram memoriae disciplinam

traderes: in magnam
enim spem venio te illam
tractante fieri posse, vt ipsa
multorum iniurijs depressa
veritas emergat, & velut
ex longo interuallo ad aspi
ciendam lucem reuocetur.
Atqui hoc tibi eò magis esse
faciendum censeo, primùm
quòd officij tui sit, deinde
facultatis. Debes tu quidem
hoc munus vel ipsis literis,
vt quae inprimis ornasse
te videntur, per te eundem
sint ornatae. Potes

etiam tu profectò, si quis
alius, hac in re multorum
expectationi respondere,
quippe qui mirifice instructus
es reconditis scientiis
rerum maximarum. Quocirca
aggredere quaeso hāc
nimis inopem & mendicam
artem tuis quibusdam
institutis, quasi dote locupletare,
quam philosophi
indotatam & incomptam
reliquerunt. Nam artificiosa
memoria primùm
à Simonide manauit, eamue

postea Metrodorus
limauit aliquantò politius:
at horum scripta vetustate
sic exaruerūt, vt non appareant.
Multis annis pòst,
Romani ad eiusdem artis
cupiditatem exarserunt,
cui cùm diu magni
honores essent habiti, literis
paulatim est coepta mā
               dari.
Sed, deus bone, quàm
eius praecepta exigua sunt
in Tullio, ne in Quintiliano
quidem multa, in Seneca
& alijs pene nulla.

Effudìt quo
                  
                     
                  
                  que
                haec aetas nostra
multos, qui opinione
quadam excellentis memoriae
illustrem tenuerunt locum.
Horum in numero
sunt Petrarcha, Rauennas,
Buschius, Rosselius.
Verûm quid tam exile?
quid tam putidum? quid
tam spinosum? quā isti omnes?
Medius fidius nihil
omnino sanum & doctum
sapiūt, sed potius olent barbarū
nescio quid & Dunsicum.
Quocirca relaxa, te

occupationibus tuis vel potius
libera, & prome aliquid
ex intimo artificio tuo
quod mihi adiumento sit,
& teipsum summis laudibus
illustret. Interim dum
haec suscipias, mitto ad te li
bellum nostrum hac de re
conscriptum, tenuem illum
quidem fortasse, aptum tamen
ad id quod volo, nimirum
ad beneuolentiam erga
te meam plenius illustrandam.
            
               Vale.
            
         
      
      
         
            
            
               ❧Libellus de
Memoria
            
            
               CAP. 1. De Memoriae facultate.
               
               
                  MEmoria est facultas animi
notiones acceptas à
sensibus custodiens. Nihil
enim prodesse potuit,
homini innatam
esse rei percipiēdae vim,
nisi haberet etiam eiusdem retinendae
facultatem.
               Memoriae sedem philosophi in occipitio
statuunt. Sic enim omnes ferè dicunt.
Cerebrum tribus donatur ventriculis:
Primus seu anterior qui frontem
respicit sensus communis ventriculus
nuncupatur: quòd ab hoc quinque
sensuum nerui deferuntur, & deinde

horum beneficio odores, sapores,
soni, colores, tactiles qualitates in hunc
ventriculum deducuntur: secundus in
medio cerebri, phantasiae sedes est: tertius
memoriae,in quem omnes rerum
species reconduntur. Sunt ista mehercule
opinionum commenta, vix anicularum
lucubratione digna. Etenim
quae ratio scriptores impulit, vt tres in
omni animante sensus interiores ponerent?
Num quòd iidem sensus actiones
quasdam habent proprias & suas?
At falluntur illi vehementius qui rerum
species, pro effectorum quae producunt
varietate, conantur fingere. Solis
lux multos vsus & opportunitates
habet, in calefaciendo, comburendo,
exsiccando, perpurgando illustrando:
iam autem pro his effectis lucis totidem
species inter se discrepantes fingere,
esset profectò delirantis imprudentiae.
Quid ergo est in causa, quò minus
eadem in cerebro, & obiecta sensuum
discernendi, & plenius aestimandi,
& recordandi sit facultas. Id etiam
in homine exploratè constat, intellectum

sensus communis & phantasiae
vires in se complecti. Idcirco non est
memoria in occipitis angustiis collocanda,
cùm potius ad omnes cerebri
partes se ipsam fundat. Peripatetici
hoc strenuè totum negant, duásque opinionis
suae causas afferunt: Prima,
quòd occipitium durius sit, ideóque ad
retinendum firmius: altera, quòd laesa
memoria, remedia tantùm occipiti à
medicis adhibentur. Sunt istae ratiunculae,
non modò non philosophia dignae,
sed ne mediocri prudentia quidem.
Nam primùm, qui cerebri occipitium
durius esse diceret, ex iis qui Anatomiae
laude floruerunt, inuentus est nemo.
Quid? an est verisimile, Galenum
benè secandi laude inprimis illustrem,
sensu hebetem fuisse & stupidum, nec
cerebri natiuam compositionem perspexisse?
An Vesalius etiam lippientibus
fuit & peruersissimis oculis? An de
nique Columbus & Fallopius excellē
                  ti
industria viri, nunquam potuerunt
ea diligenter inuestigando eruere, quae
Peripatetici oscitantes somniando inuenerant?

Non credendum est hercule,
nedum suspicandum. Sed detur illis
quod ne probari quidem potest, cerebri
occipitium esse valde durum: quid
altera tandem ratio? num satis est instructa
ad opinionem nostram, quod
vehementer cupiunt, infirmandam?
nequaquam certè. Nam ei ab omnibus
penèmedicis reclamatum est, qui curatione
non tam occipiti quàm reliquo
cerebro adhibita, memoriam debilitatam
& languentem reficiunt.
               Vetus opinio iamdiu philosophorum
scholas oppleuit, memoriam post
hanc vitam extingui. Scio quid illis in
mentem venit, cur ita loquerentur &
sentirent putidè. volunt, credo, mentem
hominis haustam è caelo & delibatam
esse: sensum autem affectus, & memoriam
è corporis ferè sordibus emersisse:
ideoque putant illam dissoluto corpore
in caelum remigrare tanquam in natiuam
sedem, haec autem prorsus euanescere.
Equidem si arbitrantur cuiusquam
animum post mortem ad eas sedes
euolare, vbi nihil non beatum &

gaudii plenum sit, cur animo sensum,
affectus, memoriam detrahunt? cur eum
ornamētis & decore suo spoliant?
si tollunt memoriam, quî tandem voluerint
res in hac vita praeclarè gestas
recordari? Si sensus & affectus omnes
occidūt, quae vnquam liquidae & sincerae
voluptates ad animum poterint affluere?
Hoc quidem animos est, faelicitate
non modò non donare, sed miseriis
omnibus vehementer affligere.
            
            
               CAP. 2. de Memoriae arte
& de propositione.
               
               HActenus de memoriae facultate dictum
est: nunc viae, quae ad eam
perficiendam ferant illustrandae nobis
& demonstrandae sunt. Cùm facultates
animi quas nobis inseuit deus, infirmae
sint & debiles ad eas limandas, adhibenda
est quaedam institutio, conformatiòque
doctrinae. Quare, vt caeterarum
rerum disciplinae quaedam extant:
ita etiam est quaedam ars tradenda,
quae possit augere & tanquam alere in

nobis recordandi facultatem. Haec autem
tota secunda parte logicae, nimirum
dispositione continetur. Dispositionis
enim praecepta elegantissimo, P.
Rami artificio informata, non solùm
ad iudicandum videntur, sed etiam ad
memoriam excitandam valere plurimùm.
Ne multis, dispositio logica duplex
est, noëtica & dianoëtica. Noëtica
est, quae ex argumentis propositionem
artificiosè componit. Quamuis autem
propositionis dispositio valde simplex
& pertenuis sit, memoria tamen ex ea
singulare adiumentum capit. Fac enim
aliquem esse qui cupit ista recordari.
               
                  Deus.
                  Homo.
                  Lutum terrae.
                  Anima rationalis.
                  Gloria Dei.
               
               Si haec soluta ponit, ex animo statim
effluunt: neque memoria prius insidebunt
quàm accurata propositionis
dispositione vinciantur: Id quod fieri
potest hoc modo.

                  Deus homini creato ex luto terrae inspirauit
animam rationalem, vt in eo summa eius
luceret gloria.
               
               Vsus propositionis in veterum
scriptis saepissimè insignis apparet.
Nam si oratio longior memoria complectenda
est, ea in breuem & perspicuam
propositionem (si fieri commodè
potest) cogatur: hoc autem ritè &
diligenter perfecto, tota oratio impressa
in animo & insignita manebit. Ac
ne fortè haec disputare ieiunius videar,
exempla quaedam apponenda existimaui.
               
                  EXEMPLVM.
                  
                     CIC. 6. De rep. Cernis eandem terram
quasi quibusdam redimitam & circundatam
cingulis, è quibus duos maximè inter
se diuersos, & coeli verticibus ex vtraque
parte subnixos, obriguisse pruina vides.
Medium autem illum & maximum,
solis ardore torreri: duo sunt habitabiles,
quorum australis ille, in quo qui
insistunt aduersa nobis vrgent vestigia,

nihil ad nostrum genus. Hic autem alter
subiectus Aquiloni, quem incolitis, cerne
quàm tenui parte nos contingat.
               
               
                  EXEMPLI IN PROP.
COLLECTIO.
                  Ex zonis terrae duae intemperatae, vna
torrida, duae temperatae.
               
               
                  EXEMPLVM 2.
                  Regia solis erat sublimib alta columnis,Ouid. 2.
                  
                  Clara micante auro, flammàsque imitante
pyropo,
                  Cuius ebur nitidum fastigia summa tegebat,
                  Argenti bifores radiabant limine valuae
                  Materiā superabat opus: nam Mulciber illic
                  Aequora caelarat medias cingentia terras.
               
               
                  PROPOSITIO.
                  Regia solis facta est ex auro, pyropo,
ebore, argento, & caelata à vulcano.
               
            
            
               CAP. 3. De Syllogismo.
               
               DIspositio dianoëtica duplex est,
syllogismus & methodus. Syllogismum
non nihil ad memoriam confirmandam

valere, id magno nobis documento
esse potest, quod eius partes
eleganti dispositione aliae ex aliis nexae,
& omnes inter se aptae colligataeque
sunt. Syllogismi in veterum monumentis
vel contracti sunt & nudi, vel
magis diffusi atque dilatati. Si nudi sūt,
eos memoriae mandare haud molestum
est, ita nescio quo pacto rerum consequentia
facit, vt in animum cum suauitate
quadam illabantur: sicut in his
quae sequuntur exemplis constat.
               
                  EXEMPLVM 1.
                  
                     CIC. 3. Tusc. Munus animi est ratione
vti: & sapientis animus ita semper affectus
est, vt ratione optimè vtatur. Nunquam
igitur est perturbatus.
               
               
                  EXEMPLVM 2.
                  
                     CIC. 2. Off. Quicquid enim iustum sit,
id etiam vtile esse censent. Itemque quod
honestum idem iustum: Ex quo efficitur
vt quicquid honestum sit, idem sit vtile.
               
               
                  
                  EXEMPLVM 3.
                  Cum Paris Oenone poterit spirare relicta
                  Ad fontem Xanthi versa recurret aqua.
                  Xanthe retrò propera versaeque recurrite
lymphae:Ouid.
                  
                  Sustinet Oenonem deseruisse Paris.
                  Sorites etiam hîc nonnullum vsum
habet, quippe qui ex aliquot. Syllogismis
compositus est.
               
               
                  EXEMPLVM.
                  
                     CIC. 3. Off. Atque si etiam hoc natura
praescribet, vt homo hommi quicunque
sit ob eam ipsam causam quod is homo
sit, consultum velit: necesse est secundum
eandem naturam, omnium vtilitatem esse
communem. Quod si ita est, vna continemur
omnes & eadem lege naturae: Idque
ipsum si ita est, certè violare alterum lege
naturae prohibemur: verum autem primum,
verum igitur & extremum. Quod si
forte in longioris orationis ambitu syllogismus
partes magis diffusas & explicatas
habet, illae in augustum premendae sunt,
& earum prosyllogismi omnes breuius describendi:

alias enim est necesse, memoriam
rerum varietate & copia nimis depressam
oblanguescere.
               
               
                  EXEMPLVM.
                  
                     CIC. De leg. Atticus. Lucus quidem
ille, & haec Arpinatium quercus agnoscitur
saepè a me lectus in Mario. Si manet
illa quercus haec est profectò.Prop. Etenim est sanè
vetus. QVINTVS. Manet verò
Attice noster, & semper manebit: sata
est enim ingenio: nullius autem agricolae
cultu stirps tam diuturna quam poetae
versu seminari potest. Att. Quo tandem
modo Quinte? aut quale est istud quod
poëtae ferunt? mihi enim videris fratrem
laudando suffragari tibi. Q. Sit ita sanè:
verum tamen dum latinae loquentur literae,
quercus huic loco non deerit quae Mariana
dicatur: eáque, vt ait Scaeuola de
fratris mei Mario.
                  Cauescet salis innumerabilibus. Nisiforte
Athenae tuae sempiternam in arce oleam
tenere potuerunt: aut quod Homericus

Vlysses Deli se proceram & teneram palmam
vidisse dixit, hodie monstrant eandem:
multáque alia multis locis diutius
commemoratione manent, quam natura
stare potuerunt. Quare glandifera illa
quercus ex qua olim euolauit
                  Nuncia fulua Iouis miranda visa figura.
nunc sit haec: sed cum eam tempestas vetustasue
consumpserit tamen erit in his locis
quam Marianam quercum vocent.
               
               
                  EXEMPLI ANALYSIS
syllogistica.
                  
                     SI manet illa quercus haec est profectò.
Haec propositio illustratur adiuncto.
I. vetustate.
                  
                     Sed manet illa quercus. Haec assumptio
probatur. 1. à causa efficiēte. quercus manet
fama non natura. 2. Illustratur a paribus.
Dum latinae loquentur litterae quercus
huic loco non deerit. Vbi additur testimonium
Scaeuolae. 3. vt Athenis olea
& Deli palma commemoratione manent
non natura: ita quercus.
                  
                     Ergo haec est. Complexio continet descriptionem

quercus ex adiunctis, quòd glandifera
sit quòd ex ea euolauit aquila.
               
            
            
               CAP. 4. De methodo.
               
               ETSI propositionis & Syllogismi di
spositiones singularē memoriae lucem
praebent: tamē si quaerimus quid
vnum ex omnibus eam maximè confirmet,
methodo certè palma dāda est.
Haec enim est aurea catena cuius comprehensione
infinita rerum materies
sic deuinciri poterit, vt alia ex aliis facillimè
consequantur. Fingamus hominem
agrestem & rudem teneri studio
capiendae disciplinae. Difficile, credo, fuerit
illius emollire animum ad vtiles
doctrinae satus excipiendos. Verùm si
spes iniecta fuerit, posse illum doctrina
instructum euadere, methodus per se
id totum pene effectum dabit. Ac ne
quis me forte putet methodo falsas
laudes affingere, hoc totum quod dico
exemplo sequenti experiatur.
               
                  
                  Ethicae typus.
                  Ethica est doctrina bene viuendi: bene viuere est virtuti conuenienter viuere. In virtute consid.

                        Affectione, & adiuncta

                              Pudor.
                              amicitia.
                           
                        
                        Species: virtutes sunt vel

                              Mentis, vt prudentia.
                              Voluntatis qua vel

                                    ad habentem referuntur

                                          Mansuetudo in sedanda ira.
                                          temperantia
in volup. coërcendis

                                                Castitas.
                                                Sobrietas in cibo
& potione.
                                             
                                          
                                       
                                    
                                    ad-alios quoe versantur

                                          Circa pecunias vt liberalitas. quae si amplior fuerit, dicitur magnificentia.
                                          Circa Ius, quod

                                                Constituit Iustitia.
                                                Defendit & tuetur fortitudo.
                                             
                                          
                                       
                                    
                                 
                              
                           
                        
                     
                  
               
            
            
               
               CAP. 5.
               MVlti sunt quibus etsi dispositio logica
valde placet, alias tamen iuuandae
memoriae rationes inuenerunt.
Nam si res occurrit, de qua vellent plurima
recordari, illam statim per omnes
argumentorum locos deducunt. Vt
(verbi gratia) Si esset illis de homine
vel dicendum, vel disserendum vel cō
                  cionandum,
hunc in modum agerent.
               
                  
                     Causa efficiens.
                     
                        Deus
                        Homo.
                     
                     
                        Pater
                     
                     
                        Mater
                     
                  
                  
                     Materia.
                     
                        Lutum terrae
                        Homo.
                     
                     
                        Semen—
                     
                  
                  
                     Forma.
                     
                        Anima rationalis
                        Homo.
                     
                  
                  
                     
                     Effecta.
                     
                        Dicta
                        Homo.
                     
                     
                        Scripta
                     
                     
                        Facta
                     
                     
                        Consilia
                     
                  
                  
                     Finis.
                     
                        Gloria Dei
                        Homo.
                     
                  
                  
                     Subiecta.
                     
                        Locus
                        Homo.
                     
                     
                        Res obiectae circa
quas versatur
                     
                  
                  
                     Adiuncta.
                     
                        Possessiones
                        Homo.
                     
                     
                        Virtutes
                     
                     
                        Artes
                     
                     
                        Vestitus
                     
                  
                  
                     Diuersa.
                     
                        Homo doctus
                        Sed non diues.
                     
                     
                        Homo fortis
                        Sed perpusillus.
                     
                  
                  
                     
                     Disparata.
                     
                        Caelum terra
                        Homo.
                     
                     
                        Arbor lapis
                     
                  
                  
                     Relata.
                     
                        Homo dominus
                        Homo seruus.
                     
                     
                        Homo pater
                        Homo filius.
                     
                  
                  
                     Aduersum.
                     
                        Brutum
                        Homo.
                     
                  
                  
                     Contrad.
                     
                        Homo
                        Non homo.
                     
                  
                  
                     Priuantia.
                     
                        Ebrietas
                        Sobrietas
                        hominis.
                     
                     
                        Paupertas
                        Diuitiae
                     
                  
                  
                     Paria.
                     
                        Homo tam habuit liberum arbitrium quam Angeli.
                     
                  
                  
                     
                        Homo fortis
                        Quam iustus.
                     
                     
                        tam prodest
                     
                  
                  
                     
                     Maiora.
                     
                        Hominis excellentia
                        Bruti.
                     
                  
                  
                     Minora.
                     
                        Res terrenae deteriores
                        Homine.
                     
                  
                  
                     Similia.
                     
                        Homo
                        Bulla.
                     
                     
                        Homo deo
                        Lutum figulo.
                     
                  
                  
                     Dissimilia.
                     
                        Spiritus
                        Homo.
                     
                     
                        Aer
                     
                  
                  
                     Coniugata.
                     
                        Humanus
                        Homo.
                     
                     
                        Humaniter
                     
                  
                  
                     Notatio.
                     
                        Humus
                        Homo.
                     
                  
                  
                     Distributio.
                     
                        Homo
                        Socrates.
                     
                     
                        Plato.
                     
                     
                        Aristides.
                     
                  
                  
                     
                     Definitio.
                     
                        Homo
                        Animal rationale.
                     
                  
               
               E Quidem vt vtile hoc illorum consilium
esse fateor: ita artem aliquam
memoriae in eo contineri nego.
Etenim ista rei per locos diductio a
naturali recordantium consuetudine
aliena est. Nihil autem est in arte vlla
describendum, quod ab vsu & experientia
abhorret. Neque verò haec memoriae
via iuuat omnes, sed eos solum
qui & in dialecticis periti sunt,
& in plurimorum libris studiose volutati.
            
            
               CAP. 6. De exercitatione.
               
               EXomni antiquitatis memoria facile
constat, plures in caeteris rebus
quam in recordando admirabiles extitisse.
In causa profecto est, non quòd
memoriae cognitio abditis è fontibus
hauriatur (quid enim potest excogitari
facilius?) sed quòd exercitationes ad

eam conformandā imprimis maximae
requiruntur. Caput certè est, vt verè dicam,
quod nemo propter insignē molestiam
facit, quam diligenter meditari.
Meditationis autem via prudenter a
Quintiliano patefacta est. Sic enim ille,
Modus, inquit, est per partes ediscere,
& quidem modica voce & tacito quodā
murmure, vt duplici motu memoria
iuuetur & dicendi & audiendi. Mirum
verò dictu est, nec in promptu ratio,
quantùm interposita nox afferat
firmitatis, siue quiescit labor ille siue
maturatur & coquitur. Diuinum hoc
Quintiliani consilium est & aureolis
describendum litteris. Facit enim vt,
res non modò a nobis intellectae sint,
sed etiam memoria quasi vallo quodam
munitae & circumseptae.
               Non alienum erit a litteratorum studiis
Pythagorae consuetudinem sequi,
cui positum in more fuit, ea, quae die
toto secum commentatus esset, noctu,
priùs quam somnum caperet, diligentius
repetendo obseruare. Videbat, opinor,
homo sapiens, quicquid diurnis

cogitationibus in animo impressum erat
leuiter, idem nocturnis, ad memoriae
diuturnitatem altius consignari.
Postremo id nobis argumenti satis est,
memoriam praecipuè vsu perficiendam
esse, quòd eius vires & facultates
omnes laboris intermissione exarescunt.
            
            
               CAP. 7.
               DE Memoriae conseruatione extant
consilia medìcorum non illa quidem
contemnenda: eò quòd ex iis immensi
fructus ad litterarum studia redundant.
Ferunt Hippiam Eleum
memoriam valde collapsam medicamentis
quibusdam restituisse: & Carneades
Helleboro aciem mentis acrem
& acutam reddebat: sicut antiquissimae
loquuntur historiae. Quocirca
quae medici totis penè voluminibus
disputarunt, eadem ego in vnum locum,
velut in exiguum gyrum compellam.
               
                  
                  Memoriam destruunt

                        Curarum varietas.
                        Tumultuaria librorū lectio.
                        Immodicus pudor.
                        Inertia.
                        Somnus nimius.
                        Somnus supinus.
                        Crapula.
                        Nimia Venus.
                        Nocturnae lucubrat.
                        Coepae.
                        Iuglandes.
                        Coenae magnae.
                        Capitis lauatio.
                        Capitis in aquam immersio.
                        Longiores capilli.
                     
                  
               
               
                  MEMORIAM CONseruant
                  1 Cerebrum

                        galli
                        passeris

                              come stum.
                           
                        
                        perdicis
                     
                  
                  2 Semen Coriandri decoctum aceto
& incrustatum saccharo.
                  3 Conserua Cotoniorum a coena vel
prandio sumpta.
                  
                     
4 Odor

                        Ligni Aloës.
                        Vetonicae coronariae.
                        Florum Rosmarini.
                        Nigellae.
                        Rosae rubeae.
                        Ocini.
                        Spicae Nardi.
                        Florum Periclymeni.
                        Staechados.
                        Secerae.
                     
                  
                  5 Carduus benedictus cum cibo sumptus.
                  6 Oleum

                        Castoris.
                        Nigellae.
                        Euphorbii.
                        Costi.
                     
                  
                  7 Lilium conuallium cum forti vino
distillatum, & exigua quantitate
haustum.
               
               
                  Euphorbiae puluis.
                  Frictio.
               
               
                  
                  MEMORIAM CONSERuant,
si cerebrum sit humidum &
frigidum.
                  Maiorana.
                  Peönia.
                  Viscus.
                  Hyssopus.
                  Betonia.
                  Iridis radices.
                  Enula campana.
                  Rhaphanus.
                  Zedoaria.
                  Cassia.
                  Cynamomum.
                  Nux myristica.
                  Macer.
                  Zinziber.
                  Melissophillum.
                  Verbasculum.
               
               
                  MEMORIAM CONSERuant,
si cerebrum frigidum est &
siccum.
                  Buglossa.
                  Amygdolae dulces.
                  Pistacea.
                  Nux auellana.
                  Saccharum.
                  Mel.
                  Pineae nuces.
                  Lilium aquaticū.
                  Glycyrrhiza.
                  Vinum dulce.
                  Nux castanea.
                  Malum punicum.
                  Oua recenter exclusa.
                  Butirum nouum
                  Vuae passae.
               
               FINIS.
            
         
         
            
            ¶Ad Alexandrum
Disconum admonitiuncula
de artificiosae memoriae
quam publicè profitetur vanitate.
            
               OLim ferunt, Discone,
Mineruae signum simul
& aspectum & probatum
fuisse. Cum libello
tuo minus actum est
praeclarè, quem aspexisse
multos audio, probasse vix vllos.
Causam si quaeris, duae inprimis patent,
in promptúque sunt omnibus,
quarum vna in verbis est, in rebus altera.
De verbis quid multi sentiunt
paucis habeto. Quod in cibis capiendis
plerunque fit, idem vsu venire solet
in scriptis hominum. Cibos nolumus,

etiam suaues & succulentos, qui
non condîti sunt iucundiùs: & doctis.
hominis scripta vix placent quae illuminatè
non loquuntur & splendidè.
            Libellus tuus quem puri sermonis
florem habet? quod planae & illustratae
orationis lumen? haud quaquam
herclè olet romanam puritatem, sed
inquinatum nescio quid & barbarum.
Dixeris, in philosophiae locis eloquentiam
non decere, nec illam tantopere
molli oratione ac mirificè pellucenti
esse vestiendam. Non est haec causa
Discone, quam dicis, cur velles obscuritatem
quandam & velut noctem
scriptis tuis offundere, sed illa potius
vt viam munires tibi ad pecuniam
comparandam. Praesensisti enim homo
sagax futurum, vt multi perficiendae
memoriae studio flagrantes ad te celerrimè
conuolarent, vt sensa libelli tui
aureis vel saltem argenteis hamis possent
expiscari. Iam enim diu sermo fuit,
neminem te prius in disciplinam recipere,
quam tibi viginti nummos asperserit.
Quantus es tu, Deus bone,

gurges? quanta Vorago pecuniae? non
te decet lectissimos adolescentes in
scholā tuam summa quaequis promittendo
inuitare, & pueriles nugas explicando,
pecuniam iis quantamcúnque
posses abradere. Equidem si hoc fecisses
in iis terrae locis Vbi homines nec
ad humanitatem mitigati, nec literis
exculti sunt, esset fortasse magis probandum:
at in Anglia, quae multos
omni doctrina politissimos alit, &
quod caput est Londini, inuentutem
erectā ad omnem laudem stultissimis
opinionibus imbuere, nequaquam est
ferendum. Quocirca respiret parumper
cupiditas & auaritia tua, desine
tandem tam magnum & vberem quaestum
ex nugis facere: nisi libenter velis
eam tibi infamiam conflare, quam
nunquam vita sequens eluerit.
            Vides causam quae facit quo minus
verba nobis placeant: nunc paucis conabor
artificiosam memoriam a te
magnopere commendatam infirmare
& euertere. Statuis hanc artem primò
subiecta & vmbras inuenire, deinde, vi

animationis & methodi, vmbras easdem
in locis collocare. At totum hoc
nego, artémque hanc fictam & somniatam
ab antiquis fuisse aduersus te
contendo.
            
               Vera artis descriptio proficisci debet ab vsu
& experientia.
               Artificiosae memoriae descriptio per locos, vmbras,
animationem, methodum, non est ab
vsu & experientia profecta.
               Ergo in iis non consistit verae artis memoriae
descriptio.
            
            Non adduco contortum & aculeatum
paralogismum, sed sanum & neruosum
constantis iudicii syllogismum.
Quid tandem est, quod hîc refellendum
existimas, Discone? quam tu latebram
ad occultandum errorem tuum
adhibebis? an primùm artem omnem
ab vsu tanquam a fonte suo negabis
profluere? at caue tum, ne ipse pe
regrinum esse te & hospitem in artis
confirmandae institutis demonstrabo.
Nam ex omnibus nihil reperitur aliud,
quod artes praeceptis suis depingere
& illuminare possint, nisi quod in

hominum vsum & consuetudinem cadit:
sic Rhetorica solam eam eloquentiam
describit, quae quondam ex Romanorum
linguis melle dulcior fluebat
& liquidior: sic Dialectica non fucatas
disserendi subtilitates exponit,
sed potius deliniat expressam & eminentem
effigiem naturalis ac humanae
rationis. Verùm cùm res illae quae in
communem vsum veniunt singulares
sint, nisi aliqua certè ratione vniuersales
fiant in exiguum alicuius artis orbem
traduci nunquam poterint. Adhibenda
ita
                  
                     
                  
                  que
                sunt principia quaedā quae
res dispersas cogant & naturae cōmunione
cōstringant: ea verò inprimis quatuor
sunt, sensus, obseruatio, inductio
& experientia. Sensus primùm res singulares
percipit, deinde obseruatio res
saepiuscule perceptas notat, postea inductio
res notatas colligit, deni
                  
                     
                  
                  que
                experientia
res inductas & inter sese colligatas
confirmat: at
                  
                     
                  
                  que
                ita dispositio logica
ex iisdem rebus accuratum & generale
artis theorema componit. Haec via est,
haec sola ratio, qua viri prudentes artium

praecepta inuenienda esse voluerunt.
Quod si forte occurrit aliquid
non ex vsu natum, nequaquam est putandum
esse illud ficci & sani hominis
consilium, sed potius ridiculum affecti
ingenii somniu. Olim in philosophorum
scholis inhabitabilem esse torridam
zonā iactatum est, ac opinionem
eam anilem & commentitiam esse quo
tidiana docuit experientia. Nam cùm
Lusitani euecti ex Hispania perlustrassent
omnes oras noui orbis, abesse zonam
illam ab omni iniuria caloris experti
sunt. Imò (quod mirandum est)
in America calor tum maximè leuis &
temperatus est, cum sol in regionis vertice
consistit. In monumentis est Scythiam
Pigmaeos alere, & Aphricam homines
ad omnem deformitatem insignes
procreare. Merae fabulae: quippe ex
perientiam habemus reclamantē. Sed
istas res ab arte remotas mittamus,
atque de artium praeceptis disseramus.
Grammatici verbum in sex modos
partiti sunt indicatiuum, imperatiuum,
optatiuum, potentialem, subiunctiuum,

infinitum. At hoc imperitè fieri
iam vsus docuit, quoniā scriptores illi
qui vnquā politè & emendatè sunt loquuti
modos inter se cōfundūt. In Logica
demonstratiuus syllogismus existimatur
esse non inuentū alicuius hominis,
sed diuinū potius oraculum, ad nos
è coelo transfusū: sed re certè vera Sophisma
est veritatis inane, stultitiae plenissimū:
quia nunquam in cōmunē rationis
vsum solet cadere. Sic omne omnino
praeceptū non ab vsu deriuatū, in
liberales scientias vel temerè illapsum
est, vel a sophistis studiosè accersitum.
Constat ergo, Discone, artium inuentorem
esse & emendatorem vsum.
            Pergamus iam deinde ad assumptionem,
eám
                  
                     
                  
                  que
                omnibus praesidiis muniamus.
Affirmo artem memoriae quam
ipse instituisti, non esse natam ab vsu
hominum benè a natura recordantiū,
sed in Graecorū vmbraculis a Sophistis,
qui & otio & ingeniis vberrimis affluebant,
cogitatā. Quod ita esse hoc mo
do facile potes agnoscere. Sciscitare, si
placet ab iis qui vnquam Theologorum

concionibus interfuerunt, quibus
nimirum rationibus res auditas
recordati sunt: respondebunt sat scio,
primùm se thesim ipsam obseruare,
deinde mentem in singulas eius partes
intendere, denique minutissimas earum
explicationes colligere. Hunc ordinem
mirificè laudibus efferent, eúmque
dicent illum esse, qui tot memoriis
hominum adiumenta apportauit. Percunctare
deinceps illos, an vnquam locos
capiant & vmbras effingant animo,
vt audita firmissimè complexa teneant.
Confiteri certè volunt, se nunquam
artem tuam nouisse, eámque
prorsus abhorrere a vulgari hominum
intelligentia. Fortasse iam dices me Sophisticè
nugari. Quid? egone nugator
sum? adeone tua mens erroribus densa
est & spissa, vt non sentiat quomodo
te aniles Prosopopoeias somniantem
conuinco? affirmo artificiosam memoriam
non ex ingenio & opinione alicuius
philosophi, nec ex aliqua praecipuè
schola, sed è naturali memoriae vsu,
qui in omnibus relucet, hauriendam

esse. Quid igitur est Discone, quòd te
leuiusculae & inconstantes nugae tantopere
delectant? quid tandem habet artificiosa
memoria tua boni? quid ficti
loci? quid futiles vmbrae? quid plumbea
methodus? quid exilis animatio?
quid haec tota ad inanem pompam
comparata ostentatio? Inania sunt ista,
mihi crede, vinolentorum somnia, inuenire
vmbras, inuentas disponere &
animare. Video iam quid fuit, quod dialogi
tui tantis verborum integumētis
inuoluti sunt. Verebare, credo, ne artis
tuae mysteria in vulgus emanarent, quibus
enunciatis omnem tuā acquirendae
pecuniae spem necesse fuit euanescere.
            Etsi natura mitis sis, Discone, nec ita
multùm exardére possis iracundia, tamen
vereor multùm ne ipse stomachari
caeperis. Vix aequo & tranquillo animo
ferre potes, artificium illud a nobis
adeo vehementer extenuari, quo nomen
tuum apud Anglos mirificè illustratum
est & nobilitatum. Dices enim
me nunquam veritatem attigisse, esse
artificiosam memoriam a te descriptam

& arduam & subtilem, posse illos
qui vel mediocriter eius cognitione instructi
sunt, ad singularem ex memoriae
commendatione laudem aspirare.
Credo. At non omnis doctrinae institutio,
quae vsum aliquem in humana
vita praebet, statim probanda nobis est
& retinenda. Astronomia vtilis illa
quidem est ad explicandos stellarum
omnium motus, tamen nihil magis sophisticum
est, nihil magis improbandum.
Tota enim fere non ex veris praeceptis,
sed ex vanissimis hypothesibus
composita est. Nusquam certè anus
tam excors est, quae vllos esse in coelo
vel epicyclos, vel eccentricos, vel circulos
aequantes putet. In Arithmetica
quid regula falsi si vsum spectemus illustrius?
At si rem ipsam quid leuius?
quid vnquam a philosopho inuentum
est languidius? etenim omnes disciplinae
etsi magnos vsus habent, amittunt
tamen splendorem suū, & prorsus obsolescunt,
nisi ratione iam ante dicta
inuentae fuerint & cogitatae.
            Hactenus memoriae falsam artem sustuli:

nunc dabo operam si modo fieri
possit, vt accuratior aliqua & verior
nota sit. Sic igitur existimo dispositionē
logicā optimā esse memoriae cōformādae
& poliendae disciplinā. Obiiciet
aliquis dispositione Logica nos nequaquā
notiones simplices, sed dispositas
tantùm recordari posse: ideóque in ea
memoriae artem haud quaerendam esse,
quia sicut memoriae facultates vel earū
potius vsus ad res omnes omnino recordandas
pertinent: ita artis quae illas
describit vsus, ad omnia seipsum porrigere
& explicare debet. Equidem cum
P. Ramo liberè confiteor memoriae
perfectam artem aut nullam adhuc inuentam
esse, aut si vlla per naturam esse
posset, illam ipsam esse dispositionē
logicam. Ac ne fortè putes fluctuantē
esse meam ac inconstantem hac de re
sententiam, operaepretium vnam aut
alteram ratiunculam adiungere.
            
               Tot res in vnaquaque arte describendae
sunt,
               Prop. 
               quot sunt in eius propria & naturali
materia. Nam si aliquid ab ea detraxeris,

ars erit decurtata, si contrà adieceris aliquid,
videbitur esse nimis portentosa.
            
            
               In materia artis dialecticae.
               Assump. 
               I. In naturali
rationis vsu non solùm est facultas inueniendi
& iudic andi, sed etiam recordandi.
            
            
               Ergo hae tres facultates in Logica describēdae
sunt.
               Conc. 
               Inuentio autē a conformanda memoria
tota aliena est. Igitur dispositio vt benè
iudicandi sic benè recordandi est scientia. Etenim sicut naturalis dispositionis vi res elapsas
recordamur: ita artificiosa dispositio
facit vt res easdem bene recordemur.
            
            Animaduertis, Discone, quomodo
veram memoriae iuuandae artem inueni?
& quomodo fregi authoritatem
disciplinae tuae? nam si dispositio Logica
est natiua & Germana benè recordandi
ratio, quàm tu ineptè facis
qui iuuentutem velis alia quadam
quasi inculta & syluestri via ad eandem
laudem peruenire? Quocirca si
vlli fuerint qui artificii tui desiderio
nimis incitati rapiuntur, discant eam
per me licebit, si tenebunt in ea discenda
& exercenda modum: quoniam

ea sic comparata est, vt tanquam vinum
leue gustatum magis quam potatum
delectet. Sed profectò si optio daretur
mihi, literarum studiosos in dispositionis
vsu diligentissimè exercitatos
esse vellem: tantum ego in illo pono
esse ornamenti viro literato.
            Haec de arte tota diximus, iam ad eius
partes minutius enucleandas accedamus.
Adhibeamus autem ad eam
rem foelicius praestandam Aristoteleas
illas de materia déque forma artis leges,
quibus & verum inueniri, & errorum
omnes fibrae amputari & reuelli
possint. Materiae leges sūt 
                  〈 in non-Latin alphabet 〉
               ,
lex
veritatis requirit, vt nullum sit falsum
artis principium, sed omnia omninò
necessarióque vera. 
                  〈 in non-Latin alphabet 〉
                lex iustitiaeres
omnes, quae in alienas artes
effluunt & redundant, suis quibusdam
ripis & alueis coërcet. 
                  〈 in non-Latin alphabet 〉
               
requirit vt quodlibet praeceptum sit
reci procum, id est vt generalia cum
generalibus: specialia cum specialibus
coniungantur. Quod si fortè generale

aliquid speciei tribuerimus, perinde
faciemus ac illi, qui Herculis cothurnū
conantur aptare infantis pedi: & contra
generi speciale aliquid tribuere, est
ac si quis pumilionis habitu gigantem
vestire cuperet. Lex quae est de forma
artis praecipit, vt omnia pro naturae suae
claritate disponātur, natura prius priore
loco posterius posteriori. Ergo iā his
legibus, artis tuae praecepta tanquā ad
accuratā aurificis staterā perpēdamus.
            Agedum, definitione omissa quomodo
artificiosam memoriam partiris?
artis inquis, duae partes sunt prouidentia
& criterium. At prouidentia nō est
eius natiua & germana pars sed aliunde
ducta & accersita. Haud quaquam
enim alia est ab inuentione Logica, cuius
praeceptis omnia rerum subiecta &
vmbrae inueniuntur. Gratulor iam, Discone,
ingenii tui summae foelicitati: vicisti
omnes tu philosophos & copia &
subtilitate disserendi, dignus es qui pri
mus ab Olympiis coronā petas. Inter
homines sapientissimos constare video
Aristotelem sic egregiè subtilem scriptorē
               
esse, nihil vt fingi possit diuinius:
tamen iidē cum Prosopopoeiam tuam
legerint, facile existimabunt caeteros ab
Aristotele semper omnes, sed ab Alexandro
Discono illum ipsum esse superatū.
Aristoteles sexdecem tantū in Organo
inuētiones descripsit, primam Categorematum,
secundam Categoriarū, tertiam
medii, quartam medii apodictici
& in topicis quatuor instrumentorū,
quintam propositionum, sextā ambiguorum
distinguendorum, septimam
differentiarū, octauam similitudinum,
nonā accidētis simplicis, decimā accidē
               tis
comparati, vndecimam generis, duo
decimā proprii, decimamtertiā definitionū,
decimamquartā eiusdē & diuersi,
decimam quintam interrogantis, decimā
sextā respondentis. His omnibus
tu alterā a te solū inuentam adiecisti,
inuentionem scilicet subiectorū & vmbrarū
ad recordandū vtilē. Medius fidi
us esses animi nimis ieiuni & angusti, si
nolles de tā praeclara inuentione magnificentissimè
gloriari. Quin itá
                  
                     
                  
                  que
                pergis
cū archimede clamare 
                  〈 in non-Latin alphabet 〉
               
               
quippe illius de coronae mistione tuum
de inuentione pulchrum est inuentum.
Sed inquiramus tamen in inuentionem
tuam, vt omnes intelligant quam
ea prudenter excogitata sit. Vis opinor,
eam in capiendis locis, & vmbris,
id est argumentis, quae ad rem alteram
significandam affecta sunt, quaerendis
occupari. Optimè. at quorsum ista &
quem ad vsum? vt vmbrae in locis disponantur
ad memoriam confirmandam.
O nugae! O mendacia! O Disconianae
vmbrae trunci cuiusuis & stipitis
vmbra leuiores! Etenim inuentio argumenta
nudè exhibet & cogitat, vsurpantur
autem solummodo in axiomate
ad docendum, declarandum, illustrandum,
exponendum &c. in syllogismo
ad probandum, confirmandum, refellendum,
&c. Hi argumentorum naturales
vsus & veri sunt, nec alios in
humana vita constat vllos esse. quocirca
videris mihi argumentis abuti miserè,
cum ea in locis disponenda esse
velis ad aliquid recordandum.
            Quoniam ex istis scopulosis cotibus

nostra iam enauigauit oratio, ad reliqua
Prosopopoeie, festinemus. Subiecta
definis vmbrarum receptacula: deinde
distribuis in absoluta & adiuuantia:
postremò multas subiectorū legis accumulas.
Videris me herculè tantùm
memoria valere, nihil vt iudicio possis.
Quis vnquam sic imperitè artis praecepta
struxit & coagmentauit? certè
nimis es, cùm in rebus inueniendis imperitus,
tum in iisdem accuratè instruendis
dissipatus. Constat enim leges
subiectorum, quia naturae dignitate illustriores
sunt, eorundē partitioni anteponendas
esse. Sed quoniam mihi videris
tenuiter esse ad artis informandae
rationē eruditus, ego te paucis admonebo,
quibus facillimè rationibus eam
consequi possis. Sic igitur in vera scientiae
alicuius conformatione praecepta
se inuicem alia ex aliis consequuntur.
            
               1 Definitiones, quia summā rei naturam
continent.
               2 Distributiones in membra.
               3 Explicationes proprietatū, hoc est causarum,

effectorū, adiunctorū &c. Quae appellā
                  tur
loci cōmunes, axiomata, maximae, leges.
               4 Distributiones in species.
               5 Illustrationes per exempla, quia praeceptorum
omnium & veritatem illustrant &
vtilitatem complectuntur.
            
            Haec eorum via est, hoc institutum,
qui vnquam ad componendas artes, ac
curatius quoddam disponendi & exquisitius
attulerunt genus. Igitur quae
te ratio mouebat, vt ab eo curriculo
deflecteres quod doctissimi homines
tritum & suis impressum vestigiis reliquerunt?
Sed mittamus haec & tibi parumper
auscultemus elegantissimas leges
promulganti. Ex omnibus tuis legibus
illa vna est, non debere subiecta
esse nimis illustria. quid ita optime
legum architecte? quia maximè inquis
praefulgēti splendore offendunt.
Offendunt? quid? oculúmne vis an animum?
si oculum, quî tandē id eueniet,
cum visus rarò locos & subiecta percipit?
si animum, vide in quantas plagas
teipsum induis. Nam cur dicemus lucis
splendore mentis obscurari intelligē
               tiam?

quis vnquam veterum, vel promulgauit
vel tulit istam legem? multa
de luce disseruit Plato, quaedam Aristoteles,
plurima Vitellio, haud pauciora
multo Alazēnus. At deus bone, an istorum
nemo vidit, quod hic memoriae
summus artifex Disconus? Mirandum
hercule. Erant illi credo rerum istarum
imperiti, nec ad tam exquisitam literarum
scientiam aspirauerunt. Verùm
age, exuscita parumper dormitantem
mentem & nimis consopitam, intende
in rem praesentem omnes ingenii tui
neruos, vt lapsum & errorem tuum animaduertas.
Igitur hoc teneto, etsi
oculi clarissimo lumine perstringantur
& hebescant, cum intellectu tamen
meliusculè actum esse, quem nec splē
               dor
vllus, nec ipsum solis iubar potest
obtundere. Quòd postea requiris parallela
locorum interualla & interiectas
areae partes delēdas esse, leuiora
sunt quā vt refelli possint, & in iis Rosseluis
tuae fecis homo tibi refragatur.
            Satis subiectorum doctrinam excussimus:
nunc efficiam, vt rationum mearum

splendore, omnes vmbrae tuae dispergantur
& euanescant. Quomodo
ergo inuolutam vmbrae naturam definiendo
euoluis? Vmbra, inquis, & effecta
rei species credita subiecta ad firmam
illa quidem perceptionē assumpta.
At omnem vmbram alicui subiecto
creditam esse non placet. Vt enim
milites esse possunt etsi in aciem nondum
sint instructi; & picturae rerum
sunt, quamuis in tabulas non illigantur:
ita quid impedit quo minus existant
vmbrae, quamuis in locis collocatae
& conclusae non fingantur. Nam
primùm nudè inueniendae sunt, deinde
in subiectis disponendae. Hîc possem
tuis te acuminibus pungere, qui libellum
totum nudis vmbrarum exemplis
mirificè cumulasti.
            Vmbras distribuis in duas species,
simplices & modificatas. Qui habet
Discone, peritiam quae est in te, ne ille
multùm abest quin sit valde sapiens.
Quam tu bellam differentiam, imo quā
ineptiis omnibus infucatam proposuisti.
Quippe res sensiles non modò

vmbras simplices habent, sed etiam
modificatas: sicut etiā res illae quae vniuersales
dicuntur. Accedit, vmbras tuas
simplices nullam vmbrae speciem facere.
Aliud est res ipsa, aliud rei in animo
efficta & consignata species. Non est
quod ipse opinaris homo hominis, Alladius
Alladii, brutū bruti vmbra. Ne
                  
                     
                  
                  que
               
certe nobis ita laborandum est, vt res
ipsae sensiles vmbras suas habeant, cum
praesertim illae per se in locis collocatae
ita praesto semper & quasi dicto audientes
sunt, vt in animosveniant nostros
non vocatae.
            Perge deinceps, bone Alexander, de
vmbris modificatis more sophistarum
balbutire. Vmbrae modificatae, inquis,
vel rerum sunt, vel etiam verborum.
Probes mihi hanc distributionem bonam
esse & erit tibi lemnescata palma:
certè maximè videtur esse captiosa,
& mirabili sophismate implicata. Etenim
omnes omnino vmbrae vel rerum
sunt, vel etiam verborum: non tan
tum illae quae appellantur modificatae.
Si. M. Ciceroni auscultasses, nūquam in

arte illa quam profiteris tam imprudenter
esses lapsus. Sic ille, quoniam,
inquit, rerum similes imagines esse oportet,
& ex omnibus verbis notas
nobis similitudines eligere debemus:
duplices similitudines esse debent, vnae
rerum, alterae verborum. Violasti ergo
legē 
               
                  〈 in non-Latin alphabet 〉
               , quia vni parti inscienter
attribuisti, quod fuit toti prudentius
assignandum. Sed fac distributionem
istam non sophisticam, fac etiā
bonam esse, tamen ab hac arte prorsus
aliena est, quia materiae subiectae distinctionem
continet. Nam
            
               Ars generalis & communis materiam sibi
subiectam non diuidit.
               Prop. 
               In dialectica inuentionis
& iudicii doctrina non est alia rerum,
alia verborum, sed tota ad res omnes
& inueniendas & iudicandas pertinet. In
Grammatica & Rhetorica non fit vlla distinctio
rerum quae in iis explicantur; quid
ita? quia ad res omnes sibi subiectas declarandum
omnino & communiter adhibentur.
Neque artis communis praeceptum aliquod
huius proprium illius alienum est: &

                     〈 in non-Latin alphabet 〉
                   explicāda sunt inquit Aristoteles.

Vnus est Londini fluuius Thamesis,
ad varias opportunitates accōmodatus,
ad potandum, lauandum, irrigandū, purgandum,
resting uendum, vehendum: & ita
singuli eius riuuli, non ad distinctos vsus,
sed ad eosdem omnes referuntur. Sic artes
generales non solum totae, sed earum etiam
minutissimae partes circa res omnes versantur.
            
            
               Ars memoriae tota communis est. Nec vllis
cancellis circumscripta est,
               Assump. 
               quo minus vagari
liberè & circa res omnes versari possit.
Debet enim aequè latè patere ac naturalis
memoriae facultas, cuius illa quaedam est
descriptio.
            
            
               Ergo ars memoriae non debet materiam subiectam
diuidere,
               Concl. 
               sed vnā tradere communem
doctrinam tam res quam verba recordandi▪
quod tu nequaquam, Discone,facis, qui alias rerum alias verborum vmbras
fingis, earumque duplicem doctrinam
instituis.
            
            Ecce mea memoriae doctor, tela,
ecce artis tuae vulnera. nunc iaces: diffidis:
deponis hastas: nec vllam potes
gustare spem, posse aliquando artem

tuam ex hoc recenti vulnere nimis aegram
& debilitatam recreari. Gaudio,
ita me dii ament, euolutum esse te at
                  
                     
                  
                  que
               
nudatum omnibus integumētis simulationis
tuae. Nunc omnibus exploratum
esse potest, quod ante occultatum
latuit, non te Anglicanam iuuentutem
ad ingenuam alicuius rei disciplinam
erudire, sed stultitiae & le uis ac ventosi
ingenii tui locupletissimos testes publico
Londini praeconio colligere.
            Vmbras rerum vel absolutas facis
vel mathematicas. Nummarie Doctor,
erras, & ea distinguis, quae maxima cognatione
inter sese continentur. Nam
Vmbrae,
               Prop. 
               quae hauriuntur ex causis, effectis,
subiectis, adiūctis, dissentaneis, comparatis,
nominibus, distributione, definitione, testimonio,
absolutae sunt.
            
            
               Vmbrae mathimaticae ex causis,
               Assump. 
               effectis, subiectis,
adiunctis, &c. hauriuntur. Zodiaci
partes & decuriae cum ad numeros exprimēdos
vsurpantur, subiectis vtimur ad adiuncta
recordanda: sic etiam triginta elementa
cum eorum effectis & adiunctis,
verborum sunt adiuncta.
            
            
               
               Ergo vmbrae mathematicae absolutae sunt.
               Conol,
            
            Age Argyrophile, hanc amentatam
hastam repelle si potes: si non potes,
concedendum tibi est, eâdē omnes vmbras
tuas esse dissipatas. Si partitus fuerim
hominem in animum, corpus, caput,
ventrem, in cachinnos teipsum insolentius
effuderis. Quid ita? quia, dices,
venter & caput non sunt distinctae
partes ipsius hominis, sed membra
quaedam quae corpori ad eius perfectā
compositionem affiguntur: Simili planè
modo cum vmbrae partitionem ate
allatam perpendo, ne meipsum quidem
a risu, vel rogatus, temperem. Vnā
tu vmbrae speciem sic immensam &
latè patentem fingis, vt coeteras ambitu
suo complexas teneat. Quod ipsi poetae
ad fingendi licentiam nimis liberi
nunquam somniassent. Quous
                  
                     
                  
                  que
                illudes
nos Discone? quous
                  
                     
                  
                  que
                effascinabis oculos
nostros fuco leuissimi artificii? num
Anglos existimas iudicio sic esse nullo,
vt mentis tuae inopiam & siccitatem
non cognoscant? Minuenda tibi ista
est opinio: & de nostris hominibus aliquanto

magnificētius existimandum.
Dices, me tibi ingratum esse quòd nimis
quam par est curiose in artem
tuam inquiro: tibi in animo esse teipsum
fingere & formare ad multiplices
hominum volūtates, quibus vitia saepè
iucunda sunt: vt naeuus in articulo pueri,
etsi corporis macula fuit, tamen Alcaeum
delectauit, ita hanc distributionum
tuarum
insulsitatem & insolentiā
lectoribus iucundam fore. At verò lectoris
qui elegantissimis artibus institutus
fuerit, ineptias & stultitias tuas
haudquaquam deuorabit.
            Vmbras absolutas definis quae nullam
secum numeri differentiam afferunt.
Egregie doctor, egregius profecto
es Aristotelis magistri tui simius.
Eodem modo in Topicis genus ille defiuinit:
genus est, quod nec est differentia,
nec proprium, nec accidens. Vtri
                  
                     
                  
                  que
               
elenchum peperistis, quia definitio
negata non docet rei scientiam, sed
potius dedocet inscientiam.
            Ad mathematicas vmbras nostra iam
festinet oratio; Nam magna mihi spes

elucet, posse me ex iis diuinum aliquid
& reconditum elicere.
            
               Res, inquis, mathematicae nec vmbras simplices,
nec absolutas. i. modificatas argumentis
logicis proiiciunt▪
               
               Numeri sunt res mathematicae.
               Haec assumptio deest.
               Ergo numeri nec vmbras simplices nec absolutas
proiiciunt.
            
            Doleo vehementer Discone, sic esse te
in mathematicis infantulum, nec eruditum
illum puluerem attigisse. Eripe
te profecto ex hoc languore & inscitia
tua, vt veritatem ipsam mecum possis
agnoscere. Propositio syllogismi tui
mirifico aspersa est mendacio. Dic primùm
liberè cur res mathematicae vmbras
simplices non capiāt? an quia non
videntur esse sensiles? at verò inprimis
sub sensum cadunt. Etenim quanto vnaquae
                  
                     
                  
                  que
               
res communior est, tanto non
solum menti sed ipsis quo
                  
                     
                  
                  que
                sensibus
est illustrior. Quin etiam singulis rebus
percipiēdis generales notitiae inprimis
in sensus incurrunt. Quod eminus
mouetur, prius certè corpus, deinde

animal, postea hominem esse dicimus.
Vnde in Opticorum libris theorema
est, quòd generales visibilium
species prius occurrunt oculis quam
speciales. Ne
                  
                     
                  
                  que
                id me tantillum mouet
quod res mathematicas dicis abstractas
esse,
& ab omni materiae cōcretione
auocatas. Quippe licet illae mente abstrahantur,
tamen actu cum rebus singulis
ita conglutinatae sunt & colligatae,
vt eas nullo modo possis diuellere.
Audi doctissimam P. Rami sententiam,
vt tandem videre possis quomodo artis
tuae praecepta vacillant & claudicant.
Quamuis, inquit, magnitudines,
corpora, superficies, lineae, puncta, mēte
abstrahātur a qualitatibus physicis &
sensibilibus raro, denso, calido, frigido,
leui, graui, humido, sicco, reuera tamen
esse in iis ipsis physicis corporibus Aristoteles
saepe & solicitè confirmat in
physicis: vbi nominatim ait rationes &
demonstrationes esse de magnitudinibus
sensibilibus: non tamen quatenus
sensibiles sunt, sed pro vt tales sunt. Et
sic Vitellio ad 3. P. 2. verissimè ait.

Omnis linea qua peruenit lux a corpore
luminoso ad corpus oppositum, est
linea naturalis sensibilis latitudinem
quandam habens, in qua est linea mathematica
per speciem imaginationis
assumenda. Deni
                     
                        
                     
                     que
                   magnitudinis geometricae
intelligentia est mentis, magnitudo
tamen ipsa, linea, superficies,
corpus, est reuera in sensili & physico
corpore. Haec P. Rami, haec Aristotelis,
haec Opticorum est doctrina. Vt ergo
res mathematicae vmbras simplices habent:
ita quid impediet quo minus habeant
absolutas? An audebis negare illarum
& causas, & effecta, & adiuncta,
& dissentanea, & comparata, & species,
& omne argumenti genus esse? statuas
velim apud animum tuum, logicam
disciplinam tanquam flumen esse, quod
nullis conclusum ripis erumpit, & latissimè
per omnem rerum naturam effunditur.
            Sed vt remittam tibi de rebus mathematicis
errorem tuum, expone quaeso
nobis quid tibi sit commercii cum Zodiaci
signis, & cum capite ac cauda

draconis lunae? Vides opinor artem
tuam nugatoriam & puerilem esse: ideò
                  
                     
                  
                  que
               
decerpis ac delibas ex omni scientiarum
genere flores quosdam, quibus
illa distincta esset & perspersa.
Quod si dixeris ex Zodiaci signis & lunae
circulis, suppeditari nobis immensam
quandam vmbrarum supellectilem,
erroris & stultitiae insimulandus
es. Nam
            
               Artes consequentes non sunt antecedentibus
necessariae, quia sine iis hae docere
possunt non contra.
               Ars memoriae antecedit, signorum & circulorum
lunae doctrina sequitur. Generales
artes natura priores sunt, speciales natura
posteriores.
               Ars memoriae generalis est, signorum doctrina,
id est Astronomia specialis est, quia illa
circa rem omnem, haec circa coelum versatur.
Ergo nec Astronomia, neque illius pars
vlla necessaria est ad artem memoriae.
            
            Animaduertis quomodo disputem?
quomodo te refellam? quomodo artis
tuae neruos elidē? quomodo ioculares
nugas & ab omnibus derisas excutiam?
            
               
Sed quid ago? cur sic in refutatione
exardesco? cur signorum vsum aspernor
& abiudico? qui & praeclarus, &
mihi ignotus esse potest. Quocirca,
memoriae doctor, explica nobis ingenii
tui diuitias & ornamenta, aperito
nouum & excellentem signorum
vsum.
            
               Et quoniam, inquis, numeri negotium agitur,
eius primùm in partes ex signis zodiaci
esto diuisio. Singula deinde orbis huius signa,
singulas decurias ex ordine sortiantur.
Tum vero teiam ad digitos in decuriis insinuandos
omnia quidem signa decem partibus
diuisa & distincta sunto. Erunt igitur
120. quae si minus satisfacere videantur,
idem in errantibus etiam & imagine
draconis lunae tentetur eodem modo: fie
                     ••
                  
200. quorum vsus in librorum capitum
caeterorumque similium censu firmá
                     
                        
                     
                     que
                   perceptione
incredibilis esse videatur.
            
            Ille me dolor nō nihil torquet, quod
nullū in caelo spaciū vacuum sit relictū.
Tu enim inptimis dignus es, qui decimum

tertium signum facias, quod tam
vtilem signorum vsum peperisti. Quod
si autem ab aliquo deo impetrare possem,
vt Tauri amputaret cornua, sperarem
aliquando te in coelo representari
potuisse.
            De methodo & animatione oratio
longior non est expromenda. Haec enim
cum vmbris & subiectis arctissimè
implicata sunt, quae si ruunt, fieri non
potest quin illa eodem collapsa motu
concidant.
            Nunc postremo conferamus Dialecticorum
methodum cum hac arte tua,
huius vsum cum illius dignitate, vt facile
pateat, cui tandē ex his vtris
                  
                     
                  
                  que
                priores
demus. Methodus e naturae fontibus
effluxit, & ad eam omnes cum aliquid
recordandum est confugiunt.
Quid tuum illud memoriae artificium
Discone? an suam a natura stirpem repetat?
an vllam vsus & experientiae cō
               probationem
habeat? Nata est illa primùm
ex affecto Graeculi nescio cuius
cerebro: & a communi benè recordantium
consuetudine vehementer abhorret.

Methodus veros locos habet
pro rerum varietate inter se distinctos.
Genera (vt appellant) generalissima in
supremū locū euehuntur, subalternis
speciebus tribuuntur mediae quaedam
& interiectae sedes, & res natura specialissimae
in imas sedes compinguntur.
In arte tua loci quales sunt? verósne
dices an fictos? si veros, mendax es: si
fictos, non repugno, quia magnam labeculam
aspergis arti tuae. In methodo
imagines rerum non densae & obscurae,
sed nitidae, depictae & illustres
proponuntur. Quippe illa tota clarissimis
definitionibus ac diuisionibus
tanquam stellis quibusdam distincta
est & frequentata. Ars tua describit
fugientes quasdam vmbras, & fumos
nescio quos leuitate sua prorsus euanescentes.
Quocirca methodo palmam
concedat haec fracta & debilitata memoriae
disciplina.
            Haec de arte breuiter decursa sunt:
quam nugatoriam & spinosam subtilitatem
esse vel ex eo constabit, quod a
doctissimis hominibus contempta sit

& vehementer repudiata. An primum
si ars ista legitima esset, & si vllam micam
veritatis haberet aut recti P. Ramus
eam aspernatus esset? scilicet ille
non cognouit hanc praeclaram artem,
& illum obsorbuit aestus nescio quis
ingenii ac velut abstraxit ad refellendam
veritatem. Ain' tandem? an studium
tuum magis est, quam fuit vnquam
P. Rami? an consilium? an iudicium?
an acumen? an labor & industria? quae
si in illo minima fuissent, prae tuis facultatibus
maxima putarentur. Cum
vero apud literatos illustrem teneat
locum, quam non mirandum est, si tibi,
qui vix e carceribus egressus es, coronam
praeripiat? sed inureretur prius
omnibus maledictorum notis millies
Ramus, quam ad laudationem huius
artis exornandam vocem vllam mitteret.
Praeterea quid est quod illi philosophi,
cum acumine ingenii tum facultate
recordandi admirabiles Quintilianus,
Talaeus, Frigius, Beurhusius, Patricius,
Valerius, cur inquam hi philosophi
eius artis abiectae & prorsus derelictae

patrocinium non susceperunt? cur
eam orbam & destitutam velut boni
tutores non aluerunt? Haud quaquam
hercle credendum est philosophos per
medias sapientiae laudes quasi quadrigis
vehentes, in loco tam facili labi &
errare, potuisse: quanquam quis tam oculatus?
Quis tam lynceus est? qui aliquando
non impingat? Quocirca, quid
tibi iam Discone, faciendum est? perseuerare
in errore tutò non potes, nisi
infamiae maculam, quam ipse iampridem
suscepisti, in nomine tuo perpetuò
insidere & inueterascere libenter
cupias. Itaque muta iam mentem
istam mihi crede, obliuiscere artis & opinionis
tuae: noli amplius, ad quam
opinionem iudicii leuitate tanquam
vento delatus es, ad eandem
quasi ad saxum perpetuò
adhaerescere.
         
      
   