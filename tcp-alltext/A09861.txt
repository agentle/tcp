
      
         
            
            
            Le vray purtraict d un ver Monſtrueux qui a eſte  trouue dans le coeur d un Cheual qui eſt mort en la ville de Londres
le 17. de Mars, 1586.

                  depiction of worm
               
            
            VOus debues ſcauoir, Amy Lecteur, qu'au Royaume d'Angleterre il eſt aduenu au temps ſu
                  •
               dict, qu'un ieune Gentilhomme nommé le Sieur Dorrington natif de la contrée appelleé Spaldewick
au Contè d'Huntington, et qui eſt de la garde du corps de ſa Maieſtè, auoit entre autres vn tres beau & bon Cheual, lequel il tenoit fort cher, & le fayſoit curieuſement pancer, qui ſans donner
aucun ſigne d'eſtre malade mourut promptement, qui eſtonna tellement cedict ieune gentilhomme par ce ſoudain euenement, que deſirant d'en ſcauoir la cauſe ſe reſolut de le faire ouurir, ce qu'ayant
eſtè faict, fut trouué au trou du coeur dudict Cheual dans lequel on apperceut vne veſſie de la groſſeur d'un gros crapaut, dans laquelle on trouua le ver qui vous eſt icy repreſentè, qui auſsy toſt apres l'ouuerture
qui luy fut faicte s'eſtēdit en la forme ſemblable que le voicy, & de paréille couleur que le po
                  •
               ſſon qu'on nomme Macquereau, ayant le bec, les yeux & t
                  •
               us ſes rameaux pareils a ce que vous eſt
icy depainct outre il auoit en les parties de derriere quatre endpoits par lesquels il vuydoit des gouuttes d'eau rouſſe. Sa longeur eſtoit de dixſept doigts, & ſa groſſeur de troys doigts & demy. Et ſe recongnut
que ceſt animal fut ſans doubte cauſe de la mort du pauure Cheual, qu'il ne ſurueſquit de queres. Et ne penſe qui ſe ſoit iuſques a ceſte heure Ʋeu vne ſemblable beſte, ny digne de tant d'eſtonnement.
De ſorte que l'on doibt eſtre eſmeu a consyderer les ſecrets & eſmerueillables effaits de la puyſſance de Dieu, ſur toutes ſes createures.
            Les noms de ceux qui ſe trouuerent préſens & virent le ver.
            
               
                  
                     M. Dorrington & ſes gens.
                     M. Bedels Eſquier.
                     M. Worliche Eſquier.
                     M. Pykering gentilhomme,
& pluſieurs autres.
                  
               
            
         
      
      
         
            Imprimè a Londres Chez Jean Wolfe.
         
      
   