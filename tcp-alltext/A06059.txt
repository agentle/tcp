
      
         
            
            
            ORDO DISTRIBVTIONIS
SACRAMENTI ALTARIS
SVB VTRAQVE SPECIE, ET
FORMVLA CONFESSIONIS
FACIENDAE IN REGNO
ANGLIAE.
            HAEC LONDINI EVVLGATA
SVNT OCTAVO
DIE MARTII,
ANNI
M.D.XLVIII.
         
      
      
         
            
            
            EDICTVM REGIS.
EDVARDVS
DEI BENEFICIO REX ANGLIAE,
GALLIARVM ET HIberniae,
defensor fidei, & Ecclesiae Christi
in Anglia & Hibernia, summum
sub ipso in terris caput, uniuersis
& singulis dilectis subditis
nostris Salutem.
            
               CVM IN SVPREMIS
regni nostri comitijs postremò habitis Vu est mo
nasterij in regia nostra,
à nobis ex unanimi consensu
omnium ordinum, & statuum
regni nostri ad gloriam Dei, & iuxta
institutionē Domini nostri Iesu Christi
sit decretum, & inter acta comitiorum
Regni relatum, Vt uenerabile
Sacramentum corporis & sanguinis
Domini nostri Iesu Christi distribuatur
uniuersis & singulis incolis Angliae
& Hiberniae, ac aliarum prouinciarum
nostrarum sub utraque specie,

hoc est, panis & uini, ne quilibet
apud se singularem quandam formam
& rationem administrationis
excogitaret, & ex diuersa administratione
uenerabilis Sacramenti, quod
est Symbolum unitatis, oriretur indecens
& perniciosa discordia. Placuit
nobis ex consilio carissimi auunculi
nostri, ducis Somersettensis, custodis
corporis nostri, & protectoris omnium
regnorum nostrorum, & aliorū
qui nobis sunt à consilijs, ut uenerabile
Sacramentum administretur populis
nostris hac tantum forma & ratione,
quae nostra autoritate & consilio
eorum, quos cōmemorauimus,
est expressa & declarata. Optamus
enim unumquenque debita qua decet
reuerentia, & Christiana circumspectione
accedere ad hoc sanctissimum
Sacramentum, & beatissimam
communionem, ne indigna perceptione
tantorum mysteriorum seipsum
reum peragat corporis & sanguinis
Domini, & edat ac bibat iudicium
sibi ipsi, sed multò magis

quemlibet diligenti sui ipsius examine
sic accedere ad sanctissimam men
sam Christi, ut possit particeps esse
communionis & beneficiorum ipsius,
& in Christo manere, ac habere
Christum in se habitantem.
            Praeterea etiam cupimus omnes ea
animorum consensione, & qua debent
submissione hanc nostram imò
Dei ordinationem excipere, ut nos
sua obedientia subinde magis ac magis
inuitent, ad alacrius suscipiēdam
curam & cogitationem ulterioris reformationis,
& promulgationis huiusmodi
ordinationum, quae ad gloriam
Dei, aedificationem subditorū,
& incrementum uerae religionis pertineant.
            Nos Deo uolente ad has res perficiendas
summum studium & diligentiam
sumus adhibituri, interim autem
uolumus & cupimus, ut subditi
nostri haec sibi de nobis persuadeant,
& quietis animis sint. Vt qui sponte
sequantur autoritatē, ut aequum est,
ac decet subditos, non praeueniant,

nec praeuertere conentur, ne eorum
nimia festinatio his rebus maximo sit
impedimento, dum aliqui arroganter
magis quàm piè uolunt uideri,
propria autoritate, praepropere has
res promouere. Nolumus enim subiectos
nobis usque adeo contemnere
iudicium nostrum, nec tantum diffidere
nostro zoelo, quasi aut nesciremus
discernere quid agendum sit,
aut nollemus ea efficere, tempore ad
haec destinato.
            Nam scimus (sint Deo gratiae) &
quae iuxta suum uerbum opus habent
reformatione, & seria cogitatione
nobis proposuimus cum consensu
carissimi auunculi nostri & aliorum
cōsiliariorum nostrorum omni
diligentia, & acceleratione qua conuenit
eadem promouere ad gloriam
Dei, & aedificationem ac quietem populi,
quae, ut nihil dubitamus, omnes
obedientes, & dilecti subditi nostri
reuerenter à nobis expectabunt.
Datum Vuestmonasterij in regia nostra
mense Martio, Anni 1548.
            Domine saluum fac Regem &c.
         
         
            
            
               ❧ORDO
COMMVNIONIS.❧
            
            
               PRIMO PASTOR
Ecclesiae, aut eius Vicarius
proximo die
dominico aut festo,
uel ad minimū pridie
communionis significabit
suis parrochianis,
uel eis qui tum aderunt, ut
sese praeparent ad communionem,
haec quae sequuntur aut similia istis
manifestè & clarè pronuncians.
            Dilecti in Domino, & uos nominatim,
quorum salus animarum mihi
demandata est. proximo die N. constitui
Deo uolente, offerre omnibus
eis, qui ad hoc sese apparare uelint, sacramentum
plenum consolationis,
hoc est, corpus & sanguinem Christi,
ut id percipiant in recordationem
gloriosae, & summe frugiferae passionis
ipsius, per quam obtinuimus remissionem
peccatorum nostrorum,

& participes facti sumus coelestis regni.
de quibus certi efficimur, si acce
damus ad Sacramentum cum uera
contritione de peccatis nostris, & firma
fiducia misericordiae Dei nobis
propter Christum gratis oblatae, &
cum certo proposito praestandi obedientiam
erga praecepta Dei, & non
perseuerandi in peccato. Est igitur
officij uestri accedere ad Sacramentum
cum pectore pleno gratiarum
actionis erga Deum patrem omnipotentem,
& Dominum nostrum IESVM
CHRISTVM, pro infinita
sua misericordia & beneficijs exhibitis,
ac praestitis nobis indignis seruis
suis, pro quibus non solum tradidit
corpus suum ad mortem, & effudit
suum preciosum sanguinem, uerum
etiam dignatus est in Sacramento,
& mysterio dare suum corpus &
sanguinem spiritualiter in cibum &
potum. Quod sacramentum cum sit
res diuina & sacrosancta, ac plena
consolationis eis, qui id digne percipiunt,
& sit res plena periculi ad hoc

indigne accedere, officij mei est, uos
exhortari, ut consideretis interim rei
magnitudinem, & ut exploretis, ac
probetis conscientias uestras, neque
hoc leuiter, aut hipocritarum more,
qui Deo mentiuntur, sed ut illi, qui
debent ad diuinum, & coeleste conuiuium
accedere, cum ueste nuptiali,
quam Christus in Euangelio requirit,
ut possitis quantum humana sinit
fragilitas inueniri digni hac coena, ad
quam hac, uia & ratione est adeundum.
            Primo, ut uos ex animo poeniteat
anteactae malae uitae, & quod corde
non ficto, confiteamini Deo omnia
peccata uestra, & ingratitudinem erga
suam Maiestatem, uoluntate, uerbo,
facto, aut ex infirmitate, & ignorantia,
& cum dolore, & lachrimis
deploretis peccata uestra, & petatis à
Deo misericordiam, & ueniam, promittentes
ei ex animo emendationē
prioris uitae.
            Sed inter caetera debeo ex praecepto
Dei uos commonefacere & exhortari,

ut reconciliamini eis quos offendistis,
& â quibus estis offensi, eijcientes
ex animis, iram, odia, & indignationem
aduersus eos, & ut diligatis
omnes, ac ignoscatis uniuersis,
sicut uultis Deum uobis ignoscere.
Quod si inter uos quispiam sit, cuius
conscientia grauatur, aut offenditur
aliqua in re, aut qui cupit consolationem
& consilium, is ad me ueniat,
uel aliquem alium doctum, & prouidum
uirum, peritum in lege Domini,
& confiteatur secreto suum peccatum,
ut possit institui, & recipere
consolationem spiritualem, & â nobis
tanquam Dei, & Ecclesiae Domini
nostri Iesu Christi ministris accipere
consolationem, & absolutionem,
qua possit sese consolari, ut conscientia
sit libera ab omni dubitatione.
Caeterum eos, qui suis mentibus
satisfaciūt generali confessione, hortamur,
ne offendantur eorum imbecillitate,
qui ut suis satisfaciant conscientijs,
utuntur auriculari confessione
ad sacerdotem, ac uicissim hos

ipsos, qui iudicant opus esse, aut utile,
ut quietas habeant conscientias,
uti confessione priuata, ne offendantur
eorum firmitate, qui sibi satisfaciunt
humili ad Deum, & generali ad
Ecclesiam confessione, & in omnibus
huiusmodi rebus sequantur, &
seruent regulam dilectionis Christianae.
Et quilibet uideat, ut sua sibi satisfaciat
conscientia, non iudicet aliorum
mentes, & actiones in his, de quibus non habet expressum uerbum
Dei.
         
         
            DE TEMPORE
COMMVNIONIS.
            Tempus communionis erit immediate,
postquam sacerdos sumserit Sacramentum,
absque mutatione cuius
cunque ritus, aut ceremoniae in missa,
donec prospectum, & constitutum
fuerit à nobis de alio ordine. Vt
igitur antea consueuit sacerdos praeparare
hostias, & consecrare totidem,
quot populo sufficiunt. Sic nūc
faciat per omnia, hoc excepto, quòd

sacerdos consecrabit maiorem calicem,
uel pulcram aliquam & conuenientem
pateram plenam uino, cui
admixtum sit paululum aquae, neque
debet sacerdos solus exhaurire calicem,
sed postquam ipse ex eo bibit,
porrigere quod reliquum est, eis qui
petunt communionem, ad quos conuersus,
utetur hac exhortatione.
            Dilectissimi fratres in Domino,
qui acceditis ad sacram 
                  〈 in non-Latin alphabet 〉
               , meminisse
debetis, quid sanctus Paulus
scribat ad Corinthios, & quomodo
commonefaciat omnes, ut diligenter
sese probēt & explorent, priusquam
de hoc pane edant, & bibant de hoc
calice. Quandoquidem sicut beneficium
ipsum per se maximum est, si ex
animo uerè cōtrito, & uiua fide hoc
sanctissimum Sacramentum accipiamus,
(nam sic spiritualiter manducamus
corpus Christi, & bibimus eius
sanguinem, & in eo manemus, &
ipse in nobis habitat, ac ipse nobiscum,
& nos cum eo unum efficimur)
ita ingens est periculum, si id

indignè accipiamus, tunc enim efficimur
rei corporis & sanguinis Christi
seruatoris nostri, edimus & bibimus
nostram condemnationē, quia
non discernimus corpus Domini, &
accersimus nobis iram Dei, & prouocamus,
ut nos flagellet diuersis plagis,
& uarijs generibus mortis.
            Quare fratres uosipsos iudicate,
ne à Domino iudicemini, eijcite ex
animis studium peccandi, poeniteat
uos seriò praeteritorum peccatorum,
toto pectore confidite seruatori nostro
Christo, diligatis omnes homines
ex animo. Ita enim efficiemini uerè
participes horum mysteriorum,
sed ante omnia necesse est, ut maxima
cum humilitate, & ex corde agamus
gratias Deo Patri, & Filio &
Spiritui sancto, quod redemit mundum
per passionem & mortem seruatoris
nostri Christi, ueri Dei & ueri
hominis, qui se humiliauit usque admortem,
mortem autem crucis, pro
nobis miseris peccatoribus, habitantibus
in tenebris & in umbra mortis,

ut nos efficeret filios Dei, & haeredes
uitae aeternae, ad hunc enim finem, ut
semper memores essemus infiniti amoris,
magistri, & unici seruatoris
nostri Iesu Christi, & innumerabilium
beneficiorum, quae per effusionem
praeciosi sui sanguinis nobis ob
tinuit, reliquit in his sacris mysterijs
quasi pignus amoris, Et perpetuum

                  〈 in non-Latin alphabet 〉
                suum proprium corpus
benedictum, & preciosum sanguinem,
ut ex his spiritualiter pascamur,
& haberemus aeternam consolationem.
            Ei igitur unà cum Patre & Spiritu
sancto agamus gratias, ut merito
debemus, & humiliemus nosmet
ipsos, ac subijciamus eius sanctissimae
uoluntati, & studeamus ei obsequi
in uera sanctitate, & iustitia omnibus
diebus uitae nostrae.
            Tunc Sacerdos dicet illis qui sunt
parati ad accipiendum Sacramentū.
            Si quis hic sit palam blasphemus,

adulter, laborans odio, & inuidia,
uel alio quopiam crimine manifesto,
nec de illo dolet ex animo, neque
serio proponit id deserere, uel qui
non credit se Deo reconciliatum esse,
aut non rediuit in gratiam cum
proximis, is aliquandiu deploret adhuc
peccata sua, nec accedat ad hāc
sacram mensam, ne post acceptionem
huius sacrosancti panis, diabolus
intret in eum, sicut fecit in Iuda,
ut sit in eo efficax ad perpetrandam
omnem iniquitatem, & ut pertrahat
eum tam ad corporis quam animi
exitium.
            Hic quiescet paulisper Sacerdos,
ut uideat utrum quispiam seipsum
subtrahat à coena, quod si perspexerit,
hunc oportuno tempore conueniat,
& cum eo secreto colloquatur,
& periculū faciat utrum possit eum
per exhortationem lucrifacere Christo,
& paulo post dicet Sacerdos.
            Vos qui uerè & seriò doletis de
peccatis uestris, per quae Deum offendistis,

& reconciliati estis proximis,
et proposuistis inchoare nouam
uitam, & obsequi praeceptis Dei, &
iuxta ea dirigere omnes uestras actiones,
huc accedite propius, ut percipiatis
sanctissimum Sacramētum aduestram
consolationem, & humiliter
confiteamini Deo omnipotenti, &
Ecclesiae suae hîc congregatae in ipsius
nomine genu flectentes cum omni
submissione.
            Tunc fiet generalis confefsio nomine
eorum, qui uolunt communicare,
uel per eorum aliquem, uel per
unum ex ministris altaris, uel per ipsum
Sacerdotem omnibus interim
flectentibus genua.
            Omnipotens Deus, pater domini
nostri Iesu Christi, conditor omniū
rerum, & iudex uniuersorum mortalium,
nos confitemur & deploramus
nostra multiplicia peccata, & innumeras
iniquitates, quas subinde per
omnem uitam contumaciter designauimus

cogitatione, uerbis, facto
contra diuinam maiestatem tuam
prouocantes iustissimam iram & indignationem
tuā aduersus nos. Vere
enim ex animo dolemus, & serio nos
poenitet de peccatis nostris, eorum
commemoratio est nobis acerbissima,
illorum grauitatem ferre non
possumus, miserere nostri misericordissime
Pater, propter Filium tuum
dominum nostrum Iesum Christū,
condona nobis peccata praeterita, &
benigne concede, ut semper posthac
seruiamus, & placeamus tibi in nouitate
uitae ad laudem & gloriam nominis
tui, per dominum nostrum Iesum
Christum.
            Tunc eriget se Sacerdos, & conuersus
ad populum sic loquetur.
            Dominus noster Iesus Christus,
qui suam potestatem dedit Ecclesiae,
ut absoluat poenitentes à peccatis ipsorum,
& reconciliet coelesti patri
eos, qui suam fiduciam collocant in

Christum, misereatur uestri, remittat
& condonet uobis omnia peccata
uestra, confirmet & corroboret uos
in omni bono opere, & perducat ad
aeternam uitam.
            Sic stans conuersus ad populum
dicet, audite, quomodo Christus inuitat
ad se peccatores, & eos consolatur,
uerbis omni consolatione plenissimis.
            Venite ad me omnes qui laboratis,
& onerati estis, & ego uos requie
scere faciam, Sic Deus dilexit mundum,
ut filium suum unigenitum daret,
ut omnis qui credit in eum non
pereat, sed habeat uitam aeternam.
            Audite etiam quid sanctus
            Paulus dicat.
            Fidelis sermo & omni obseruatione
dignissimus Christus Iesus uenit
in hunc mundum, ut saluos faceret
peccatores.
            Et Ioannes inquit.
            Si quis peccauerit, aduocatum habemus

apud patrem Iesum Christū
iustum, & ipse est propiciatio pro
peccatis nostris.
            Tunc genu flectet Sacerdos, &
nomine eorum qui uolunt communicare
sic orabit.
            Non audemus accedere ad hanc
mensam tuam ô misericors domine,
fiducia iustitiae, nostrae, sed in multitudine miserationum tuarum, neque
enim sumus digni, ut colligamus micas
de mensa tua, sed tu es ille idē dominus,
cuius semper proprium est
misereri, Concede igitur misericors
domine, ut sic edamus carnem filij
tui, & bibamus eius sanguinem in
his sacris mysterijs, ut perpetuo habitemus in eo, & ipse in nobis, ut nostra
corpora peccatis inquinata munda
fiant perceptione sacratissimi corporis
eius, & nostrae animae lauentur
praecioso sanguine ipsius. Amen
            Tunc surget sacerdos populo adhuc

genu flectente, & porriget Sacramentum
primo minisiris, si qui uoluerint
communicare, ut postea iuuent
eum in administratione Sacramenti.
            Et cum exhibet Sacramentum corporis
utatur hac forma orationis.
            Corpus Domini nostri Iesu Christi,
quod traditum est pro te, conseruet
corpus tuum, & perducat animam
tuam in uitam aeternam.
            Et cum porrigit Sacramentum
sanguinis, sic orabit.
            Sanguis domini nostri Iesu Christi,
qui pro te effusus est, conseruet
animam tuam ad uitam aeternam.
            Si affuerit Diaconus, aut alter Sacerdos,
is priorem qui porrigit corpus
domini, sequatur cum calice,
quem continuo exhibeat. His finitis
uertet se sacerdos ad congregationem,
quam cum hac benedictione
missam faciet.
            
               
Et pax Dei, quae exuperat omnem
sensum, conseruet corda uestra, &
mentes uestras in cognitione, & amore
Dei, & filij sui domini nostri
Iesu Christi.
            Cui respondebit populus,
Amen.
            Et est obseruandum, quòd panis
consecratus eiusdem erit formae, qua
antehac fieri consueuit, & quaelibet
hostia consecrata frangetur in duas
aut tres partes, iuxta institutionem
Christi, accepit & fregit ac distribuit.
Nemo autem existimare debet minus
cum parte panis, quàm cum tota
hostia, sed cum utraque integrum
corpus Christi accipi.
            Praeterea obseruandum est, quòd
si uinum consecratum non sufficiat
omnibus communicātibus post primum
calicem, aut primam pateram
exhaustam, reuertatur ad altare, &
reuerenter alteram, aut tertiam si opus

fuerit consecret, repetens uerba
simili modo postquam coenatum est
&c. usque ad finem, qui pro uobis
& pro multis effundetur in remissionem
peccatorum, sine
tamen eleuatione,
& adoratione
aliqua.
         
         
            PIO LECTORI.
            CVM huius ordinationis decretum & indicatio
uenisset in manus nostras scripta
lingua Anglica, mihi
                  
                     
                  
                  que
                legenti uisa esset digna,
quae à quamplurimis cognosceretur, impendi
aliquot hor as conuersioni illius in linguam Latinam,
& curaui haec edi, ut innotescere etiam
alijs gentibus & nationibus possent. Cum autem
sit uere Regia uirtus studium pietatis &
religionis, in hoc Rege adhuc tenerae aetatis illud
ita elucescens omnium admirationem mere
tur. Et cum nulla Religionis ueritas extra uerbum
Dei, quod nobis ijs literis, quas sacras uocamus,
declaratur, reperiatur, In hanc partem
Regis & populi Anglicani curam cogitationémque
intendi, ut Euangelium Christi, in quo
omnium, de quibus uoluntas Dei promulgata

fuit, 
                  〈 in non-Latin alphabet 〉
                continetur, pure &
plane doceatur, & ritus instituti a Christo &
ab Apostolis ut custodiantur, profectò & Deo
ipsi in primis gratum, & sanctis Angelis incum
dum est & omnibus pijs, cum maximam laeticiā;
tum nonnullam consolationem affert. Cedit igitur
ueritas iam pulsa illis luculentis sedibus
Asiae, Africae, at
                  
                     
                  
                  que
                Europae etiam, & se in haec
ultima loca terrarum confert. Ita nimirum occulto
consilio Dei haec disponente, ut longius
etiam sub occasum & septemtriones doctrina
coelestis propagetur. Ob hoc igiture beneficium
nos etiam gratias agere Deo par est. Nam
quod quidam fortasse cum alia in hac ordinatione
repraehendent, tum indignabuntur Regem
secularem, ut uocant, id est, plane laicum, hanc
curam suscipere & audere in Ecclesia aliquid
constituere, ac se etiam huius caput profiteri,
de eo iam alij ante hoc tempus, cum à quibusdam
acerbe exagitaretur, grauiter disseruerunt.
Non est haec cura at
                  
                     
                  
                  que
                cogitatio aliena, à
Regib. quid in Ecclesia Christi fiat ac geratur,
sed ad eos potius proprie pertinet, tanquam custodes
legis diuinae, praesertim alijs negligentibus.
Videre enim hac in parte onus et miseriam
populi, neque alleuare ac succurrere, profectò
regium non est, nequid dicam uehementius. Sed
de his non disputabo. Quòd caput se uocat sui
coetus Ecclesiastici in regno proprio, id & consuetudine

& usu linguae Gentis minus durum
est huic populo. Ne
                  
                     
                  
                  que
                non scit in illa, quamuis
tenera aetate ipse, ne
                  
                     
                  
                  que
                ignorant profectò opt,
& doctiss. & religionis Christianae amantiss.
uiri omnium ordinum & conditionum circum
eum, solum Christū unicum esse caput Ecclesiae
suae, Sed est nihilominus quis
                  
                     
                  
                  que
                Princeps sui populi
caput, populus autem certe Anglicus Christianus
est, ut in hac forma sermonis incōmodita
tis nihil insit, nisi aliquid à calumniae maleuolentia
fortassis inuehatur, à qua cum nihil tutum
esse possit, ne
                  
                     
                  
                  que
                sit amoletum 
                  〈 in non-Latin alphabet 〉
               ,
ut ait Comicus, feret nimirum aequo
animo obtrectationem inuidiae ac odij hic Rex,
& gaudebit se cum Deo ipsi satisfacere puerili
conscientia sua, tum omnium bonorum ac piorū
studia mereri, et contra omnes improbitatis aduersationes
enitetur ad consequendam perfectionem
uirilem in Christo Iesu, unà cum aetate constante,
ad quam eum perducat, & in ueritatis
cultu, amore, studio, benigne conseruet Aeternus
Pater Filij coaeterni Domini nostri Iesu
Christi una cum Spiritu sancto, solus,
uerus, omnipotens, iustus, miseri
cors Deus, cui laus, honor,
uictoria sempiterna.
            AMEN.
            
               A. A. S. D. TH.
            
            
         
      
   