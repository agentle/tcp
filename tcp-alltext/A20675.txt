
      
         
            
            
            
               ❧ THE
PALIS OF
Honoure Compeled by
Gawyne dowglas Byſſhope
of Dunkyll.
            ¶ Imprinted at London in
fletſtret, at the ſygne of
the Roſe garland by
wyllyam
Copland.
            ¶ God ſaue Quene
Marye.
         
      
      
         
            
               
               ¶ The pallis
               
                  
                     QVhen pale Aurora with face lamentable
                  Hir ruſſat mantill borderit all with ſable
                  Lappit about be heuinlye circumſtance
                  The tender bed and arres honorable
                  Of Flora quene till flouris amyable
                  In may Irays, to do my obſeruance
                  And entrit in a garding of pleſance
                  With Sole depaint, as paradys amyable
                  And bliſfull vewes, with blomed wariance.
               
               
                  
                     ❧ So craftely dame flora had ouer tret
                  Hir heuinly bed, powderit with mony a ſet
                  Of Ruby, Topas, Perle, and Emerant.
                  With balmy dewe, bathit, and kyndly wet,
                  Quhil vapours hote right freſche and wele ybet
                  Dulce of odour, of flewour moſt fragant
                  The ſiluer droppis on dayſeis diſtillant.
                  Quhilk verdour branches ouer the alars ȝet
                  With ſmoky ſence ye myſtis reflectant.
               
               
                  
                     ❧ The fragrant flouris blomand in their ſeis
                  Ouerſpred ye leues of naturis tapeſtreis.
                  Aboue the quhilk with heuinly armoneis
                  The birdes ſat on twiſtis and on greis
                  Melodiouſly makand thair kyndly gleis
                  Quhois ſchill notis, fordinned al the ſkyis.
                  Of reparcuſt ayr the eccon cryis.
                  Amang the branchis of the blomed treis.
                  And on the laurers ſiluer droppis lyis.
               
               
                  
                     ❧ Quhyll that I rowmed in that paradice
                  Replenneſſed and full of all delice
                  
                     
Out of the ſea, Eous alift his heid.
                  I meyne the hors quhilk drawis at deuice
                  The aſſiltre and goldin chaire of pryte
                  Of Tytan, quhilk at morowe ſemis reid.
                  The new colowr that al the night lay deid
                  Is reſtored, baith fowlis, flowris, and ryce
                  Reconfort was, throw Phebus gudly heid.
               
               
                  
                     ❧ The daſy and the Maryguld onlappit
                  Quhilkis all the nicht lay with thair leuis happic
                  Thaim to preſerue fra rewmes pungitiue
                  The vmbrate treis that Tytan about wappit
                  War portrait, and on the erth yſchappit.
                  Be goldin bemes viuificatiue.
                  Quhois amene hete is moſt reſtoratiue.
                  The gerſhoppers amangis the vergers gnappit
                  And beis wrocht materiall for thair hyue.
               
               
                  
                     ❧ Richt halſom was the ſeſſoun of the ȝeir.
                  Phebus, furth ȝet depured bemes cleir
                  Maiſt nutrityue tyll all thynges vigitant.
                  God Eolus of wynd liſt nocht appeir.
                  Nor ald Saturne with his mortall ſpeir.
                  And bad aſpect contrar til euery plant.
                  Neptunus nolde within that palace hant.
                  The beriall ſtremes ryunyng men micht heir
                  By bonkis grene with glancis variant.
               
               
                  
                     ❧ For till beholde that heuinly place complete
                  The purgit ayr with new engendrit hete:
                  The ſoyl enbroude with colowr, vre, and ſtunt:
                  The tender grene, the balmy droppes ſwete:
                  
                     
So reioyſyt and confort wes my ſprete
                  I not wes it a viſion or fanton.
                  Amyd the buſkys rowmyng myn alone
                  Within that garth of all pleſans replete
                  A voce I hard preclare as phebus ſchone.
               
               
                  
                     ❧ Syngand O may thow myrrour of ſoles
                  Maternall moneth lady and maiſtres
                  Tyl euery thing adoun reſpirature.
                  Thyn heuinly werk and worthy craftines
                  The ſmall herbis conſtrenis tyl encres
                  O verray ground tyl werking of nature.
                  Quhois hie curage and aſſucuryt cure
                  Lauſis the erth his frutis tyll expres
                  Dyffundant grace on euery creature.
               
               
                  
                     ❧ Thy godly lore, cūnyng incomparabyl
                  Dantis the ſauage beſtis maiſt vnſtabyl:
                  And expellis all that nature infeſtis.
                  The knoppit ſyonys with leuys agreabyl
                  For tyl reuert and burgione ar maid abyll
                  Thy myrth refreſchis birdis in thair neſtis.
                  Quhilkis the to pryſe and nature neuer reſtis.
                  Lonfeſſand ȝou maiſt potent and louabyll
                  Amang the brownys of the olyue twyſtes.
               
               
                  
                     ❧ In the is rute and augment of curage.
                  In the enforcis martis vaſſalage.
                  In the is amorus luf and armony
                  With incrementis freſche in luſty age
                  Quha that conſtrenit ar in luffis rage
                  Addreſſand yaim with obſeruans ayrly
                  
                     
Weil auchtyſt the tyl glore and magnify.
                  And with that word I raſyt my viſſage
                  Sore effrayit half in a freniſye.
               
               
                  
                     ❧ O Nature quene and O ȝe luſty May
                  (Quod I) tho, quhow lang ſail I thus foruay?
                  Quhilk ȝowand Venus in this garth deſeruis,
                  Reconſell me out of this gret affray.
                  That I maye fynge ȝow laudis day be day.
                  ȝe that al mundane creaturis preſeruis.
                  Lonfort ȝour man that in this fanton ſtetuis.
                  With ſprete arraſyt, and euery wit away.
                  Quakyng for fere baith puncys, vane and neruis.
               
               
                  
                     ❧ My fatal werd, my febyl wit I wary
                  My daſyt heid quham lake of braue gart veray,
                  And not ſuſtene ſo amyabyll a ſoun
                  With ery curage febyl ſtrenthis ſary
                  Bownand me hame and liſt no langer tary
                  Out of the ayr come ane impreſſioun.
                  Throw quhois lycht in extaſy or ſwoun,
                  Amyd the virgultis all in tyl a fary
                  As femynine ſo feblyt fell I doun.
               
               
                  
                     ❧ And with that gleme ſo daſyt wes my mycht.
                  Quhill thair remanit not hir voce nor ſycht.
                  Breth motione, nor hetis naturale
                  Saw neuit man ſo faynt a leuand wycht.
                  And na ferly for ouer excelland lycht.
                  Lorruppis the wit and garrys the blud auaile
                  On tyl the hart that it no danger ale.
                  
                     
Quhen it is ſmorit, membris wyrkes not richt
                  The dredfull terrour, ſua did me aſſaile.
               
               
                  
                     ❧ ȝyt at the laſt I not quhou long a ſpace
                  A lytell hete aperyt in my face.
                  Quhilk had to fore beyn pale and voyde of blud
                  Tho in my ſlewen I met a ferly cace.
                  I thought me ſet within a deſert place
                  Amyd a foreſt by a hydous flud
                  With gryſly fyſche, And ſchortly tyl conclud
                  I ſhall deſcryue (as god wil geue me grace)
                  Myn auiſion? in rurell termes rude.
               
               Finis.
            
            
               
                  
               
            
            
               
               The Palys of Honour.
               
                  THow barrant wyt ouerſet with fantaſyis,
                  Schaw now the craft that in thy memor lyis,
                  Schaw now thy ſhame, ſchaw now thy bad nyſtee,
                  Schaw thyn endyt, repruf of rethoryis,
                  Schaw now thy beggit termis, mare than thryis,
                  Schaw now thy ranys, and thyn harlottree,
                  Schaw now thy dull exhauſt inanytee,
                  Schaw furth thy cure, and wryte their freneſyis
                  Quhilkis of thy ſempyll cunnyng nakyt the.
               
               
                  ¶ My rauyſt ſprete in that deſerte terrybill
                  Approchit nere that vgly flude horrybill
                  Lyk tyll Cochyte, the ryuer infernall
                  Wyth vyle wattyr quhilk maid a hydduus trubbyll
                  Rynnand ouerhed, blud red, and impoſſybyll
                  That it had byn a ryuer naturall.
                  With brayis bare, raif rochis lyke to fall,
                  Quhare on na gers, nor herbys wer viſibyll
                  Bot ſkauppis brynt, with blaſtis boryall.
               
               
                  ¶ Thys laythly flude, rumland as thondyr routyt
                  In quham the fyſche ȝelland as eluys ſchoutyt
                  Thair ȝelpis wylde my hering all fordeuyt
                  Tha gr
                        •
                     m monſtruis my ſpretis abhorryt and doutyt
                  Not throu the ſoyl, bot muſkan treis ſproutyt
                  Combuſt, barrant, vnblomyt, and vnleuyt.
                  Ald rottyn runtis quhairin no ſap was leuyt
                  Moch, all waſt, widdrit with granis moutyt
                  A gana
                        •
                     d den, quhair morthurars men reuyt.
               
               
                  ¶ Quhairfore my ſeluyn was richt ſore agaſt.
                  This wyldernes abhomynable and waſt
                  
                     
(In quhom na thing wes nature confortand)
                  Was dyrk as roy
                        •
                      the quhilk the ſee vpcaſt,
                  The quhiſlyng wynd blew mony byttir blaſt,
                  Runtis ratlit and vneth myght I ſtand,
                  Out throu the wode I crap on fut and hand,
                  The ryuar ſtank, the treis clattryt faſt,
                  The ſoil was not bot marres, ſlyik, and ſand.
               
               
                  And not but caus my ſpretis were abaſyt
                  All ſolitare in that deſert arraſyt.
                  Allas I ſaid is non other remede,A diſcription of the in conſtāce of fortune
                  
                  Cruel fortoun quhy hes thow me betraſyt?
                  Quhy hes thow thus my fatall end compaſyt?
                  Allas allas, ſall I thus ſone be dede
                  In this deſert, and wait non vther rede,
                  Bot be deuoryt wyth ſum beſt rauanus,
                  I wepe, I wale, I plene, I cry, I plede,
                  Inconſtant warld and quheil contrarius.
               
               
                  ¶ Thy tranſitory pleſans quhat auaylys?
                  Now thare, now heir, now hie, and now deualys.
                  Now to, now fro, now law, now magnifyis,
                  Now hote, now cald, now lauhcys, now beualys,
                  Now ſeik, now hail, now wery, now not alys,
                  Now gud, now euyll, now wetis, and now dryis.
                  Now yow promittis, and rycht now you deny is
                  Now wo, now weil, now ferm, now freuilus,
                  Now gam, now gram, now louys, now defyis,
                  Inconſtant warld and quheil contrarius.
               
               
                  ☞ Ha quha ſuld haif affyans in thy blys▪
                  
                  Ha quha ſuld haif fyrm eſperans in this▪
                  
                  Quhilk is allace ſa freuch and variant.
                  
                     
Tertis none, ſum hes, no wycht? ſuythly ȝys,
                  Than hes my ſelf dene gylty? ȝa I wys,
                  Thairfore allace ſall danger thus me dant?
                  Quhyddyr is bycum ſa ſone thus duyly hant?
                  And veyr tranſlat in wyntyr furyus?
                  Thus I bewale my faitis repugnant.
                  Inconſtant warld and quhiel contrarius.
               
               
                  ¶ Bydand the deid yus in myn extaſy,
                  Adyn I hard approchyng faſt me by,
                  Quhilk mouit fra the plage ſeptentrionall,
                  As heyrd of beſtis ſtampyng with loud cry,
                  Bot than (god wate) quhow afferyt wes I
                  Traiſtand tyl be ſtranglyt with beſtiall.
                  Amyd a ſtok richt preualy I ſtall,
                  Quhare lukand out anone I dyd eſpy
                  Ane luſty rout of beſtis rationall.
               
               
                  ¶ Of ladyis fair and gudly men arrayit,The quof ſapy
                           •
                        ce wyth hyr court.
                  
                  In conſtant weid that weil my ſpretis payit,
                  Wyth degeſt mynd quhairin all wyt aboundyt,
                  Full ſobyrly thair haknais thay aſſait
                  Eftyr the feitis auld and not fornayt,
                  Thair hie prudence ſchew furth and nothyng roundie
                  With gude effere quhare at the wod reſoundyt?
                  In ſtedfaſt ordour to vyſy on affrayit,
                  Thay rydyng furth with ſtabylnes ygroundyt.
               
               
                  ¶ Amyddys quham borne in ane goldyn chare
                  Quyrfret with perle and ſtonys maiſt preclare
                  That drawin wes by haiknays four, mylk quhyt.
                  Was ſet a quene, as lylly ſwete of ſware
                  
                     
In purpur robe hemmid with gold ilk gare.
                  Quhilk Iemmyt claſpes cloſyd all parfyte
                  A Diademe maiſt pleaſandly polyte
                  Set on the treſſys of her gyltyn hare
                  And in her hand a ſceptre of delyte.
               
               
                  ¶ Syne next her rayed in granyt violats
                  Xii. Damyſylles ilk a
                        •
                     e in theyr eſtate
                  Quhilkis ſemyt of hyr conſell moſt ſec
                        •
                     e,
                  And nixt thaym wes a luſty rout god wate
                  Lordis, ladyis, and mony fair prelate:
                  Baith borne of hie eſtate, and law degre,
                  Furth with thair quene, thay al by paſſyt me
                  Ane eſy paſe, thay tydyng furth the gate
                  And I abaid alone within the tre.
               
               
                  ¶ And as the rout wes paſſyt one,Craftye Synone. and falſe Architefel and one
                  And I remanand in the tre alone
                  Out throw the wode come rydand ca
                        •
                     iuis twane.
                  Ane on ane aſſe, a wedy about his mone.
                  The tothyr raid, ane hyddows hors apone,
                  I paſſyt furth and faſt at thaym did frane,
                  Quhat men thay wer? thay anſweryt me agane,
                  Our namys ben, Achitefel, and Synone.
                  That by our 
                        •
                     uttell menys, feil hes ſlane.
               
               
                  ¶ Wait ȝe (quod I) quhat ſignifyis ȝon rout▪
                  
                  Synon ſayd ȝa, and gaue ane hyddows ſchout
                  We wrechys bene abiect thair fra I wys.
                  ȝone is the quene of Sapience, but dout
                  Lady Minerue, and ȝone .xii. hir about
                  Ar the prudent Sibillais full of blys▪
                  
                  
                     
Caſſandra, eik Delbora, and Circis
                  The fatale ſyſteris, twynand out weirdes out
                  Iudith, Iael, and mony a Prophetis.
               
               
                  ¶ Quhilkis groundyt ar in fyrm intelligens,
                  And thair is als in to ȝone court gone hens
                  Clerkis diuine, wyth problewmys curius.
                  As Salomon the well of ſapiens.
                  And Areſtotyl,Wyſe and lerned mē. fulfyllet of prudens,
                  Saluſt, Senek, and Titus Liuius.
                  Picthagoras, Porphure, Permenydus,
                  Melyſſes with his ſawis but defence.
                  Sidrag, Secundus, and Solenyus.
               
               
                  ¶ Ptholomeus, Ipocras, Socrates,
                  Empedocles, Neptennebus, Hermes,
                  Galien, Auerroes, and Plato,
                  Enoth, Lameth, Iob, and Diogenes
                  The eloquent and prudent Vliſſes,
                  Wyſe Ioſephus, and facund Cicero.
                  Melchiſedech with othyr mony mo.
                  Thair viage lyis throw out this wildernes,
                  To the Palice of Honour all thay go.
               
               
                  ¶ Is ſituat from hens liggis ten hundyr,
                  Our horſys oft, or we be thair wyll fundyr,
                  Adew we may no langer heir remane,
                  Or that ȝe paſſe (quod I) tell me this wondyr
                  How that ȝe wrechyt catiuis thus at vndyr.
                  Ar ſociat, with this court ſouerane?
                  Achitefell, maid this anſwer agane,
                  
                     
Knawis thow note hail erd quake and thundyr,
                  Ar oft in May, with mony ſchour of rane.
               
               
                  ¶ Rycht ſo we bene in tyll this company
                  Our wyt aboundit and vſyt wes lewdlyeArchitefel confeſſis hys owne craftenes deceyt and abuſed wit.
                  
                  My wyſdome ay fulfyllyt my deſyre,
                  As you may in the bybyl weil aſpy:
                  How Dauidis prayer put my counſell by,
                  I gart his ſonne aganys hym conſpyre,
                  The quhilk wes ſlane, quahairfore vp be the ſwpre
                  My ſelf I hangit fruſtrat ſa 
                        •
                     owlily,
                  This Synon wes a greik, that raſyt fyre.
               
               
                  ¶ Firſt in to Troy, as Virgyll dois report:
                  Sa tratourlyk maid him be draw ouer whore
                  Quhill in he brocht the hors with men of armys
                  Quhairthrow the towne diſtroit wes at ſchort,Sinons. craftines.
                  
                  (Quod I) is this ȝour deſtany and ſort?
                  Curſyt be he that ſorowis for ȝour harmys,
                  For ȝe bene ſchrewis baith be goddis armys
                  Ȝe will optene nane entres at ȝone port,
                  Bot gyf it be throw ſorcery or charmys,
               
               
                  ¶ Ingres tyll haue (quod thay) we not preſume.
                  It ſufficis vs tyl ſe the palice blume
                  And ſtand on ro
                        •
                     me quhare bettyr folk bene charrit.
                  For tyll remane adew we haue na tume
                  This ilk way cūmis ye courtis be out dume
                  Of Diane, and Venus, that feil hes marryt,
                  With that thay raid away, as thay wer ſkarryt,
                  And I agayne maiſt lyk ane elrych grume,
                  Crap in the muſkane akyn ſtok my ſharrit,
               
               
                  
                  ¶ Thus wrechitly I maid my resydence,
                  Imagynand feil lyſe for ſum defence.
                  In contrar ſauage beſtis maiſt cruell,
                  For na remeid bot deid be violence
                  Sum tyme aſſwagis febili indegence
                  Thus in a part I reconfort my ſell,
                  Bot that ſo 
                        •
                     ityll wes I dar nocht tell.
                  The ſtychlyng of a mows out of preſence
                  Had bene till me mare vgsum than the hell.Feare,
                  
               
               
                  ¶ ȝit glaid I wes that I with thaym had ſpokkyn,
                  Had not bene that, certis my hart had brokkyn
                  For megi
                        •
                     nes and puſi
                        •
                     lamytee.
                  Remanand thus within the tre al lokkyn
                  Diſſyrand faſt ſum ſignys, or ſum tokkyn.
                  Of lady Venus, and of hir companee.
                  A hart tranſformyt ran faſt by the tree,
                  With houndis rent on quham Dian wes wrokkyn,
                  Tharby I vnderſtude that ſche wes nee.
               
               
                  ¶ Thay had tofore declarit hir cūmyng.
                  Mare perfytly for thy I knew the ſyng.
                  Wes action, quhilk Diane nakyt waryt
                  Bathyng in a well and eik hir madynnys ȝyng.
                  The goddes wes commouyt at this thing.
                  And hym in forme hes of a hart tranſlatit;
                  I ſaw (allace) his houndis at him ſlatit:
                  Bakwert he vient to gyfthaym k
                        •
                     awlegyng
                  Tha raif thair lord myſknew hym at thaym batit.
               
               
                  ¶ Syne ladyis come with luſty giltyn treflys
                  In habit wild maiſt lyke till foſtar
                        •
                     ſſys.
                  
                     
Amyddys quham heich on ane Eliphant
                  In ſyng that ſche, in chaſtite increſſys
                  Raid Diane that ladyis hartis dreſſys
                  Tyl be ſtabil and na way inconſtant,
                  God wait that nane of thaym is variant,
                  all chaſt and trew virginite profeſſys,
                  I not, bot few I ſaw with Diane hant.
               
               
                  In til that court I ſaw a none preſent
                  Ieptyis do
                        •
                      
                     
                        ••
                     rit a luſty lady gent
                  Offeryt tyl god in hir virginite.
                  Pollixena I wys wes not abſent
                  Pantheſſile with mannys hardyment
                  Effygyn▪ and Virgenius, douchter tre
                  With vthyr flouris of feminyte
                  Baith of the new, and the ald teſtament
                  All on thay raid, and left me in the tre.
               
               
                  ¶ In that deſert diſpers in ſondyr ſkattryt.
                  Were bewys bare quham rane and wynde on battryt
                  The watyr ſtank, the feild was odious
                  Quhar Dragonys, leſſertis, aſkis, edders ſwattryt
                  With mouthis gapand, forkyt tayles tattryt,
                  With mony a ſtang, and ſpoutis vennomous,
                  Corruppyng ayr be rewme contagious
                  Maiſt gros and vyle enpoſonyt clowdis clatteryt,
                  Rekand lyk hellys, ſmoke ſufturyus.
               
               
                  My daſyt hed fordullyt diſſyly.
                  I raſyt vp, half in a letergy,
                  As dois a catyue ydronken in ſlepe
                  And ſo oppetyt tyl my fantaſy
                  
                     
A ſchynand lycht out of the norheſt ſky.
                  The quihilk with cure till heir I did tak kepe.
                  Proportion ſoundis dulceſt hard I pepe,
                  In muſyk nowmer full of harmony
                  Diſtant on far wes catit be the depe.
               
               
                  ¶ Farther by wattyr folk may ſoundis here
                  Than by the erth, the quhilk with poris ſete
                  Vp drynkis ayr that mouit is by ſound.
                  Quhilk in compact wattir of ane riuere
                  May nocht entre, bot rynnys thare and here,
                  Quhil it, at laſt be caryit on the ground,
                  And thocht throw dyn be experience is found;
                  The fyſch ar cauſyt within the ryuere ſtere
                  Inoth the wattyr the nois dois not abound.
               
               
                  ☞ Violent dyn the ayr brekkis and deris
                  Syne gret motion of ayr the watyr ſteris
                  The wattyr ſteryt, fiſchis for ferdnes fleis.
                  Bot out of dout no fyſch in wattyr heris.
                  For as we ſe tycht few of thaym has Eris.
                  And eik forſuyth, bot gyf wyſe clerkis leis.
                  Thair is nane ayr Inoth watters nor ſeis.
                  But quhilk na thing may heir (as wyſe men leris
                        •
                     
                  
                  Lyik as but lycht thair is na thyng that ſeis.
               
               
                  ¶ Anewch of this I not quhat it may mene
                  I wyll returne till declare all bedene
                  My dreidfull dreme with gryſly fantaſys.
                  I ſchew tofore quhat I had hard and ſene
                  Perticulary ſum of my paynfull tene.
                  But now god wate quhate ferdnes on me lyis
                  
                     
Langere (I ſayd) and now this tyme is twyis
                  A ſound I hard of angellys as it had bene
                  With armony fordynnand all the skyis.
               
               
                  ¶ So dulce, ſo ſwete and ſo melodius.
                  That euery wycht thair with mycht be ioyous
                  Bot I and catiuis dullit in dispare.
                  For quhen a man is wreth or furius
                  Malancolyk for wo or tedius
                  Than is al pleſance till hym maiſt contrare.A ſorowful harte can not be mery
                  
                  And ſemblably than, ſo did wyth me fare,
                  This melody intonyt heuinly thus
                  For profund wo conſtrenyt me mak care.
               
               
                  And murnand thus as ane maiſt wofull wycht
                  Of the maiſt pleſand court I had a ſycht.
                  In warld adoun ſen Adam wes create.
                        
                           •
                        eu
                           •
                        nlye harmonye
                  
                  Quhat ſang? quhat ioy? quhat armony? quhat lycht▪
                  
                  Quhat myrthfull ſolace pleſance all at ryght?
                  Quhat freſch bewte? quhat excell and eſtate?
                  Quhat ſwete vocis? quhat wordis ſuggurate?
                  Quhat fair debatis? quhat lufſum ladyis bricht?
                  Quhat luſty gallandis did on thair ſeruyce wate?
               
               
                  Quhat gudly paſtance? and quhat menſtraly?
                  Quhat game thay maid? in faith not tell can I.
                  Thocht I had profund wit angelicall.
                  The heuinly ſoundis of thair armony
                  Has dymmyt ſo my drery fantaſy.
                  Baith wit and reaſon, half is loſt of all.
                  ȝyt (as I knaw) als luchily ſay I ſall
                  That angellyk and godly company.
                  
                     
Tyll ſe me thocht a thyng celeſtiall.
               
               
                  ¶ Procedand furth wes draw ane chariote
                  Be curſuris twelf trappit in greni veluote.Goodly apparell.
                  
                  Of fyne gold wer iuncturis and haruaſyngis,
                  The lymnutis wer of byrnyſt gold god wote,
                  Baith extre and quhelis of gold I hote.
                  Of goldyn cord wer lyamys and the ſtryngis
                  Feſtnyt coniunct in maſſy goldyn ryngis
                  Euyr hamys conuenient for ſic note,
                  And raw ſilk brechamys ouyr thair halſys hyngis.
               
               
                  ¶ The body of the cart of euit bone.
                  With cryſolytis and mony pretious ſtone.
                  Wes all ouirfret in dew proportioun.
                  Lyke ſternys in the firmament quhilkis ſchone.
                  Reperalit wes that godlyk pleſand wone.
                  Tyldyt aboue and to the erth adoun.
                  In rycheſt claith of gold of purpur broun
                  Bot fas nor othyr frenȝeis had it none.
                  Saue plate of gold anamallyt all faſſioun.
               
               
                  ¶ Quhairfra dependant hang thair megyr bellys
                  Sum round, ſum thraw in ſound the quhilkis excellis
                  All wer of gold of Araby maiſt fyne
                  Quhilkis with the wynd concordandly ſo knellys
                  That to be glad thair ſound al wycht compellys.
                  The armony wes ſo melodius fyne.
                  In mannys voce and inſtrument diuine
                  Quhare ſo thay went it ſemyt nothyng ellys.
                  Bot Ierarchyes of angellys ordout nyne.
               
               
                  
                  ¶ Amyd the chare fulfillyt of pleſance,Venus 
                           •
                         hyr court.
                  
                  A lady ſat, at quhais obeyſance.
                  Wes all that rout: and wondyr is till here
                  Of hir excelland luſty countenance,
                  Hir hic bewte quhilk mayſt is til auance,
                  Precellys all, thair may be na compere,
                  For lyk Phebus in hieſt of his ſpere
                  Hir bewtye ſchane caſtand ſo gret a glance
                  All f
                        •
                     rehed it oppreſt baith far and nere.
               
               
                  ¶ Scho wes peirles of ſchap and portrature,
                  In hir had nature fyneſyt hir cure.
                  As for gud hauyngis thair wes nane vot ſche,
                  And hir array wes ſo fyne and ſo pure,
                  That quhair of wes hir rob, I am not ſure,
                  For nocht bot perle and ſtonys mycht I ſe,
                  Of quham the brychtnes of hir hie bewtie.
                  For till behald my ſycht myght not endure
                  More than the brycht ſonne may the bakkis 
                        •
                     ,
               
               
                  ¶ Hir hair as gold or topaſis wes he wyt,
                  Quha hir beheld, hir bewtie ay renewyt.
                  On heid ſche had a creſte of dyamantis,
                  Thair wes na wycht that gat a ſycht, eſchewyt,
                  Wet he neuir ſa conſtant nor weil the wyt,
                  Na he was woundit and him hir ſeruant grantis▪
                  
                  That heuinly wycht, hir criſtall Eyn ſo dantis,
                  For blenkis ſwete nane paſſit vnperſewyt
                  Bot gyf he wer preſeruit as thir ſanctis.
               
               
                  
                     ❧ I wondryt ſore and in mynd did ſtare,
                  Quhat creature that mycht be wes ſo fare,
                  
                     
Of ſa peiries excelent womanheid.
                  And farlyand thus I ſaw within the chare
                  Quhare that a man wes ſet with lymmes ſquare,
                  His body weil 
                        •
                     ntalȝeit euery ſteid.
                        
                           〈…〉
                        
                     
                  
                  He bare a bow with dartis haw as leid.
                  His clethyng wes als grene as ane hountare:
                  Bot he forſuyth had none Eyn in his hed.
               
               
                  ¶ I vnderſtude by ſignis perſauabill,
                  That wes Cupyd the god maiſt diſſauabill,
                  The lady Venus his mother a goddes,
                  I knew that wes the court ſo variabill,
                  Of erdly luf quhilk ſendill ſtandis ſtabill,
                  Bot yf thayr myrth and ſolace neuertheles,
                  In muſik tone and menſtraly expres,
                  So craftely with corage aggreabill,
                  Hard neuer wicht ſik melody I ges.
               
               
                  ¶ Accumpanyit luſty ȝonkers with all.
                  Freſche ladyis ſang in voce virgineall.
                        
                           〈◊〉
                        
                     
                  
                  Concordes ſwete, diuers entoned reportis,
                  Proportionis fyne with ſound celeſtiall
                  Duplat, triplat, diateſſeriall,
                  Seſque altra, & decupla reſortis,
                  Diapaſon of mony ſyndry ſortis
                  Wat ſongin, and plait be ſcir cunnynng menſtrall,
                  On luf ballattis with mony fair diſportis.
               
               
                  ☞ In Modulatioun hard I play and ſyng
                  Faburdoun, prikſang, diſcant, conturyng
                  Cant organe, figuration, and gemmell,
                  On crowd, lute, harp, with mony gudly ſpryng.
                  
                     
Schalmis clarionis, portatiuis, hard I ryng.
                  Monycord, orgain, tympane, and ſymbell,
                  Sytholl, pſalttry, and vocis ſwete as bell,
                  Soft releſchyngis in dulce delyueryng
                  Fractyonis diuide at reſt or clos compell.
               
               
                  ¶ Not Pan of archaid ſo pleſandly plays
                  Nor king Dauid quhais playng as men ſayis.
                  Coniurit the ſpreit, the quhilk kyng Saul confoundit
                  Nor Amphion with mony ſubtile layis.
                  Quhilk Thebes wallit with harpyng in his dayis
                  Nor he that firſt the ſubtile craftis foundit
                  Was not in muſik half ſo weil groundit.
                  Nor knew thair meſure tent dele be no wayes
                  At thair reſort baith heuyn and erd reſoundit.
               
               
                  ¶ Na mare I vnderſtude thir noumeris fyne
                  Be god than dois a gekgo or a ſwyne
                  Saue that me thynk ſwete ſoundis gude to heir
                  Na mair heiron my labour will I tyne.
                  Na mair I wyl thir verbillys ſwete diffyne.
                  Now that thair muſik, tones war mair cleir
                  And dulcer than the mouyng of the ſpeir.
                  Or Orpheus harpe of trace with ſound diuyne
                  Glaſkeryane maid na noyes compeir.
               
               
                  ¶ Thay condeſcend ſa weil in ane accord,
                  That by na Iuynt thair ſoundis bene diſcord,
                  In euery key thay werren ſa expert,
                  Of thair array gyf I ſuld mak record
                  Luſty ſpryngaldis and mony gudly lord.
                  Tendyr ȝonglyngis with pietuous virgin hart.
                  
                     
Eldar ladyis knew mair of luſtis art.
                  Diuers vtheris quilkis me not liſt remord
                  Quhais lakkeſt weid was ſilkis or brounuert.
               
               
                  ¶ In veſt uris quent of mony ſyndry gyſe
                  I ſaw all claith of gold men mycht deuyſe,
                  Purpur coulour, punyk and ſkarlot hewis,
                  Veluot robbis maid with the grand aſſyſe,
                  Dames, ſatyn begaryit mony wyſe.
                  Crameſſy ſatin, veluos enbroude in diuers rewis
                  Satyn figuris champit with flouris and bewis.
                  Dameſflure, tere, pyle quhare on thair lyis
                  Perle, orphany quhilk euery ſtate renewis.
               
               
                  ¶ Thare ryche entire maiſt peirles to behald,
                  My wyt can not diſcriue howbe it I wald
                  Mony entrappit ſtede with ſylkis ſere.
                  Mony pattrell neruyt with gold I tald
                  Full mony new gylt harnaſyng not ald.
                  On mony palfray luſum ladyis clere.
                  And nyxt the chare I ſaw formeſt appere
                  Vpon a bardyt curſere ſtout and blad.Mars.
                  
                  Mars god of ſtryf enarmyt in byrniſt gere.
               
               
                  ☞ Euery inuaſybill wapyn on hym he bare
                  His luke was grym, his body large and ſquare.
                  His lymmys weil entailȝeit til be ſtrang?
                  His nek wes gret a ſpan lenth weil or mare:
                  His village braid with criſp broun curland hare,
                  Of ſtatur not ouyr gret nor ȝit ouyr lang.
                  Behaldand Venus, O ȝe my luif (he ſang)
                  And ſcho agane with dalyans ſa fare
                  
                     
Hir knycht hym clepis quare ſo he ryde or gang.
               
               
                  ¶ Thair wes arſyte and Palemon alſwa,
                  Accumpany it with fare Emylya.
                        
                           〈◊〉
                        
                     
                  
                  The quene Dido with hir fals luf Enee.
                  Trew Troylus, vnfaythfull Creſſida.
                  The fair Paris, and pleſand Helena,
                  Conſtant Lucres, and traiſt Penolype,
                  Kynd Pirramus, and wobegone Chyſoe.
                  Dolorus Progne, trieſt Philomena.
                  Kyng Dauidis luif thare ſaw I Barſabe.
               
               
                  ¶ Thare wes Ceix with the Kynd a
                        •
                     cyon,
                  And achilles wroth with agamemnon,
                  For Bryſſida his lady fra hym tane.
                  Wofull Phillys with hir luf Demoophan,
                  Subtel Medea, and hir knycht Iaſone.
                  Of Fare, I ſaw thair Paris, and Veane,
                  Thare wes Phedra, Theſyus and adriane,
                  The ſec
                        •
                     ete wyſe hardy Ipomedon.
                  Aſſwere, Heſter, irrapreuabill Suſane.
               
               
                  ¶ Thare wes the fals vnhappy Dalida,
                  Cruel wikkyt and curſt Dyonera.
                  Wareit Bibles, and the fair Abſolon.
                  Yſyphele, abhomynabil Sylla.
                  Traſtram, Yſide, Helcana and anna.
                  Cleopatra, and worthy Mark anthon.
                  Iole Hercules, alceſt Ixion.
                  The onely pacient wyfe Greſſillida
                  Nerſiſſus that his hed brak on a ſton,
               
               
                  
                  ¶ Thare wes Iacob, with fair Rachel his make
                  The quhilk become til Laban for hir ſake,
                  Xiiii. ȝere boynd with fyrm hart Immutabill,
                  Thair bene bot few ſic now I vndertake.
                  Thir fair ladyis in ſilk and claith of Lake
                  Thus lang ſall not all foundyn be ſo ſtabyll.
                  This Venus court, quhilk wes in luif maiſt abil
                  For till diſcriue, my cunning is to wake
                  A multitude thay wer innumerabill.
               
               
                  ¶ Of gudly folk in euery kynd and age,
                  With blenkis ſwete, freſch, luſty grene curage
                  And Dalyans, thay rydyng furth in fere.
                  Sum leiuys in hope, and ſum in great thyrlage,
                  Sum in diſpare, ſum findis his panys ſwage
                  Garlandis of flouris and rois chaplettis ſere
                  Thay bare on hede and ſamyn ſang ſo clere.
                  Quhil that thair myrth commouit my curage
                  Till ſyng this lay quhilk folowand ȝe may here.
               
               
                  ¶ Conſtrenyt hart bylappit in diſtres
                  Groundit in wo and full of heuynes,A ballet of inconſtant loue.
                  
                  Complene thy paynfull caris infinyte.
                  Bewale this warldis frele vnſtedfaſtnes,
                  Hauand regrait, ſen gone is thy glaidnes.
                  And all thy ſolace, returnyt in diſpyte
                  O catiue thrall inuoluit in diſpyte
                  Confeſſe thy fatale wofull wrechitnes,
                  Diuide in twane and furth diffound all tyte,
                  Aggreuance gret in miſerabill endyte,
               
               
                  
                  ¶ My crewell fait ſubiectit to penance
                  Predeſtinat ſa void of all pleſance,
                  Has euery greif amyd myn hart in graue.
                  The ſlyd incoſtant deſtany or chance,
                  Vnequaly doith hyng in thair ballance,
                  My demeritis and gret dolour I haue,
                  This purgatory redowbly
                        •
                      all the laue.
                  Ilk wycht has ſum weilfare at obeyſance.
                  Saue me byſayng that may na grace reſſaue
                  Dede the addreſſe and do me to my graue.
               
               
                  ¶ Wo worth ſik ſtrang myſforton anoyus
                  Quhilk has oppreſt my ſpretis maiſt Ioyus,
                  Wo worth this worldis freuch felicite.
                  Wo worth my feruent diſeis dolorus
                  Wo worth the wycht that is not pietuus
                  Quhare the treſpaſſor penitent thay ſe.
                  Wo worth this dede that dayly dois me de.
                  Wo worth Cupyd, and wo worth fals Venus
                  wo worth thaym bayth, ay waryit mot thay be,
                  Wo worth thair court and curſyt deſtane.
               
               
                  ¶ Loude as I mocht in dolour al diſtrenȝeit
                  This lay I ſayng and not a lettir fenȝeit
                  Tho ſaw I Venus on hir lyp did byte.
                  And all the court in haſt thair horſys renȝeit.
                  Proclamand loude quhare is ȝone poid that plenȝeit,
                  Quhilk deth diſeruis conmittand ſik diſpite.
                  Fra tre to tre thay ſerchyng but reſpyte,
                  Quhill ane me fand quhilk ſaid in greif diſdenȝeit
                  Auant belane thou reclus imperfyte.
               
               
                  
                  ¶ All in ane feuyr out of my muſkan bowr
                  On knees I crap and law for feare did lowr.
                  Than all the court on me thayr hedis ſchuke
                  Sum glowmand grym, ſum grinand with viſſage ſowr
                  Sum in the nek gaue me feil dyntis dowr.
                  Pluk at the craw thay cryit, deplome the ruke
                  Pulland my hare, with blek my face they bruke,
                  Skrymmory fery gaif me mony a clowr.
                  For chyppynuty full oft my chaftis quuke.
               
               
                  With payne, torment, thus in thayr teynfull play
                  Till Venus bund thay led me furth the way,
                  Quhilk than wes ſet amyd a golden chare,
                  And ſo confoundit in to that fell affray
                  As that I micht conſydyr thair array.
                  Me thocht the feild ouirſpred wt carpetis fare
                  (Quhilk wes to fore brint barrant vile & bare)
                  Wox maiſt pleſand, bot all (the ſuyth to ſay)
                  Micht not ameſe my grewous pane full ſare.
               
               
                  ¶ Entronit ſat Mars, Cupyd and Venus.The Auctor accuſed
                  
                  Tho rais a clerk wes clepit Varius.
                  Me tyl accuſyng as of a dedly cryme.
                  And he begouth and red a dittay thus.
                  Thou wikkit catyue, wod and furius
                  Preſumptuuſly now at this preſent tyme.
                  My lady here blaſphemed in thy tyme.
                  Hir ſonne, hir ſelf, and hir court amorus
                  For till betrais awatit here ſen pryme.
               
               
                  ¶ Now God yow wate me thocht my fortune fey
                  Wyth quakand voce and hart cald as a key.
                  
                     
On kneys I knelyt and mercy culd implore
                  Submyttand me, but ony langer pley
                  Venus mandate and pleſour till obey.
                  Grace wes denyit and my trauel forlore.
                  For ſcho gaif chargis till procede as before.
                  Than Varius ſpak rycht ſtoutly me till ney
                  Inionand ſilence tyll aſk grace ony more.
               
               
                  ¶ He demandit myn anſwere quhat I ſayd?
                  Than as I mocht with curage all myſmaid
                  Fra tyme I vndirſtude na mare ſupple.Anſwer.
                  
                  Sore abaſyt, beliue I thus out braid
                  Set of thir pointis of cryme now on me laid
                  I may me quyte gyltles in verite.
                  ȝit fyrſt agane, the Iuge quhilk here I ſe
                  This inordenat court and proces quaid
                  I wyl obiect for cauſys twa or thre.
               
               
                  
                     ❧ Inclynand law (quod I) with pretuus face
                  I me defend,Appellationem. medame pleſyt ȝout grace
                  Say on (quod ſche) than ſaid I thus but mare
                  Madame ȝe may not ſyt in till this cace.
                  For ladyis may be Iugis in na place.
                  And maie attour I am na ſeculare
                  A ſpirituall man (thocht I be void of late)
                  Cl
                        •
                     pyt I am, aucht m
                        •
                      lyuys ſpace
                  To be remyt till my Iuge ordinare.
               
               
                  ¶ I ȝow beſcik madame with byſſy cure
                  Till gyf ane gracius interlocuture
                  On thir exceptionys now proponyt late.
                  Than ſuddanly Venus (I ȝow aſſure)
                  
                     
Deliuerit ſone and with a voce ſo ſture
                  Anſweryt thus, thow ſubtyle ſmy god wate
                  Quhat wenys thou till degraid myne hie eſtate,A thretnyng.
                  
                  Me till declyne as Iuge, curſt creature
                  It beis not ſo, the game gois othir gate.
               
               
                  ¶ As we the fynd thow ſall thoill Iugement
                  Not of a clerk we ſe the repreſent
                  Saue onely falſſhed and diſſaitfull talys,
                  Fyrſt quhen thow come with hart and hail entent
                  Thow the ſubmyttit till my commaundement.
                  Now now thairof me thynk to ſone thow falys
                  I weyn nathyng bot foly that the alys.
                  
                     
                        〈◊〉
                      clerkis bene in ſubtyle wordis quent.
                  And in the deid als ſcharpe as ony ſnalys.
               
               
                  ¶ ȝe bene the men bewrays my cōmandis:
                  ȝe bene the men diſtrublys my ſeruandis:
                  ȝe bene the men with wikkyt wordis fele.
                  Quhilk blaſphemys freſch, luſty ȝong gallandis
                  That in my ſeruyce and retenew ſtandis.
                  ȝe bene the men that clepys ȝow ſo lele.
                  With fals beheft quhill ȝe your purpoſe ſtele
                  Syne ȝe forſwere baith body, treuth and handis,
                  ȝe bene ſa fals ȝe can no word conſele.
               
               
                  ¶ Haue doyn (quod ſche) ſyr Varius alſwyith,
                  Do writ the ſentence lat this catiue kyith,
                  Gyf our power may demyng his myſdeid.
                  Than god thow wait gyf that my ſpreit wes blyith
                  The feuerus hew in till my face dyd myith
                  All my male eys for ſwa the horribill dreid.
                  
                     
Hail me ouyrſet, I mycht nocht ſay my creid.
                  For feir and wo within my ſkyn I wryith
                  I mycht nocht pray forſuyth thocht I had neid.
               
               
                  ¶ ȝit of my deth I ſet not half a fle
                  For gret effere me thocht na pane to be.
                  Bot ſore I dred me for ſum othyr Iape
                  That Venus ſuld throw hir ſubtillyte
                  In till ſum byſnyng beſt tranſfigurit me.
                  As in a bere, a bair, ane oule, ane ape.
                  I traiſtit ſo for till haue bene myſſape
                  That oft I wald my hand behald to ſe
                  Gyf it alteryt, and oft my viſſage grape.
               
               
                  ¶ Tho I reuoluit in my mynd anone.
                  Quhow that Diane tranſformyt Acteone.
                  And Iuno eik as for a kow gert kepe.
                  The fare yo that lang wes wo begone.
                  Argos hir ȝymmyt that eyn had mony one,
                  Quhom at the laſt Mercurius gert ſlepe.
                  And hir delyuerit of that danger depe
                  I remembret alſo quhom in a ſtone.
                  The wyfe of Loth Ichangit ſore did wepe.
               
               
                  ¶ I vmbethocht quhow Ioue & ald Saturn
                  In tyll a wolf thay did Lycaon turn,
                  And quhow the mychty Nabugodonoſore
                  In beſtly forme did on the feild ſudiourn.
                  And for his gilt wes maid to wepe and murn
                  Thir feirfull wondris gart me dreid ful ſore.
                  For by exemplys oft I herd to fore.
                  He ſuld bewar that ſeys his fallow ſpurn
                  
                     
Myſchans of ane ſuld be ane otheris lore.
               
               
                  ¶ And rolland thus in diuers fantayſyis,
                  Terribil thochtis oft my hert did gryis
                  For all remeid wes alterit in diſpare.
                  Thare wes na hope of mercy till deuyis
                  Thare wes na wycht my frend be na kyn wyis,
                  Alhalely the court wes me contrare.
                  Than wes all maiſt wryttyn the ſentence ſare
                  My febyll mynd ſeand this gret ſuppris
                  Wes than of wit and euery blys full bare.
               
            
            
               ¶ The ſeconde parte.
               
                  
                     LO thus amyd this hard perlexite
                  Awaytand eū quhat moment I ſuld de
                        •
                     
                  
                  Or than ſum new tranſfiguration.Cōſolatiō.
                  
                  He quhilk that is eternall verite.
                  The glorious lord ryngād in perſonis thr
                        •
                     
                  
                  Prouidit has for my ſaluation
                  Be ſum gude ſpretis reuelation.
                  Quhilk intercion maid (I traiſt) for me
                  I forȝet all Imagination.
               
               
                  ¶ All hail my dreid I tho forȝet in hy.
                  And all my wo, bot ȝit I wyſt not quhy
                  Saue that I had ſum hope till be releuyt
                  I raſyt than my viſſage haſtely
                  And with a blenk anone I did eſpy
                  A luſty ſycht quhilk nocht my hart engreuit,
                  Ane heuinly rout, out throw the wod eſcheuyt
                  
                     
Of quhame the bonty gyf I not deny
                  Vneth may be in till ane ſcipture breuit.
               
               
                  ¶ With lawrere crowayt in robbis ſyd all new,
                  Of a faſſoun and all of ſtedfaſt hew,
                  Arrayit weil,Poetis. a court I ſaw cum nere.
                  Of wyſe Degeſt eloquent fathers trew,
                  And pleſand ladyis quhilkis freſch bewtie ſche
                        •
                     
                  
                  Syngand ſoftly full ſwete on thair manere.
                  On poete wyſe all diuers verſis ſere
                  Hiſtoryis gret in latyne toung and grew
                  Wyth freſch endyt and ſoundis gude till here.
               
               
                  ¶ And ſum of thaym ad Lyram playit and ſang
                  So pleſand vers quhill all the rochys tang,
                  Metyr Saphik and alſo Elygee
                  Thair inſtrumentis all maiſt wet fydlys lang
                  Bot wt a ſtrig quhilk neuyr ane wreiſt ȝeid wrāng
                  Sum had ane harpe, and ſum a fair pſaltree,
                  On lutis ſum thair accentis ſubtelle.
                  Deuydyt weil and held meſure lang
                  In ſoundis ſwete of pleſand melodie.
               
               
                  ¶ The ladyis ſang in vocis dulcorate
                  Facund epiſtillis quhilkis quhilum Ouid wrate
                  As Phillys quene ſend till duke Demophon,
                  And of Pennolepe the gret regrate
                  Send till hir lord ſche dowryng his eſtate
                  That he at Troy ſuld loſyt be or tone.
                  Quhow Acontus till Cedi
                        •
                     pa anone
                  Wrate his conplaint thair hard I weil god wate
                  With othir luſty myſſyuis mony one.
               
               
                  
                  ¶ I had gret wondir of thair layis ſere
                  Quhilkis in that arte mycht haue na way compete
                  Of caſtis quent rethorik colouris fyne:
                  So poete lyk in ſubtyle fair manere
                  And elaquent fyrme Cadens regulere
                  Thair vayage furth contenand rycht as lyne,
                  With ſang and play as ſayd is ſo dyuine
                  Thay faſt approchyng to the place well nere
                  Quhare I wes torment in my gaſtly pyne.
               
               
                  ☞ And as the heuynly ſort now nomynate
                  Remouyt furth on gudly wyſe the gate
                  Towert the court quhilk wes tofore expremit
                  My curage grew for quhat cauſe I not wate▪
                  
                  Saue that I held me payit of thayr eſtate
                  And thay wer folk of knawlagis as it ſemit.
                  Als in til Venus court full faſt thay demyt.
                  Sayand ȝone luſty rout wyll ſtop our mate
                  Till Iuſtefy thys biſning quhilk blaſphemit.
               
               
                  ¶ ȝone is quod they the court rethoricall
                  Of polit termys ſang poeticall
                  And conſtād ground of famus hiſtoryis ſwete
                  ȝone is the facund well celeſtiall
                  ȝone is the fontayn and origynall
                  Quhare fra the well of hylicon dois flete.
                  ȝone ar the folkis that comfortes euery ſprete
                  Be fyne delyte and dyte angelicall
                  Cauſand gros lede all of maiſt gudnes glete.
               
               
                  ¶ ȝone is the court of pleſand ſtedfaſtnes,
                  ȝone is the court of conſtant merynes.
                  
                     
ȝone is the court of Ioyus diſciplyne.
                  Quhilk cauſys folk thar purpos till expres.
                  In ornat wyſe prouocand with gladnes.
                  All gentyll hartis to thare lare inclyne.
                  Euery famus poet men may deuyne
                  Is in ȝone rout. Lo ȝondir thair prynces
                  Theſpis the morthyr of muſis nyne.
               
               
                  
                     ❧ And nixt hir ſyne hir douchter fyrſt byget,
                  Lady Cleo quhilk craftely dois ſet
                  Hiſtoriis aid,The nyne muſes. lyk as thay wer preſent.
                  Euterpe eik quhilk dayly dois hir det
                  In dulce blaſtis of pipis ſwete but let.
                  The thyrd ſyſtir Thalia diligent
                  In wanton wryt and cronikillis doith impren
                  The ferd endityth oft with chekis wet
                  Sare Tragedyis, Melphomyne the gent.
               
               
                  ¶ Tatpſychore the fyft with humyll Soun
                  Makis on pſaltreis modolatioun,
                  The ſext erato, lyk thir luffirs wylde,
                  Will ſyng, play, dans, and leip baith vp and doune.
                  Polimnya, the ſeuynt muſe of renoun.
                  Ditis thir ſwete rethorik cullouris mylde,
                  Quhil kis ar ſo pleſand baith to man and chylde.
                  Vranya the aucht, and ſiſtir ſchene
                  Wrytis the heuyn and ſternys all bedene,
               
               
                  ☞ The nynt quham till nane othir is compere
                  Caliope that luſty lady clere:
                  Of quham the bewtye and the worthynes
                  The vertuys gret, ſchynis baith far and nere.
                  
                     
For ſche of nobillis fatis hes the ſtere
                  Till wryt thair worſchyp, victory and prowes,
                  In kyngly ſtyle, quhilk dois thair fame encres,
                  Clepyt in latyne, Heroicus but were
                  Cheif of al wryt lyk as ſcho is maiſtres.
               
               
                  ¶ Thir muſis nyne lo ȝondir may ȝe ſe
                  With freſch Nymphis of watir and of ſee,
                  And Phanee, ladyis of thir templis ald
                  Pyerides, Dryades, Saturee,
                  Neriedes, Aones, Napee,
                  Of quham the bontyis nedis not be tald.
                  Thus dempt the court of Venus mony fald.
                  Quhilk ſpeche refreſchyt my perplexite.
                  Reioſand weil my ſpreit afore wes cald.
               
               
                  The ſuddand ſycht of that fyrme court foreſaid
                  Recomfort weil my hew tofore wes faid.
                  Amyd my breſt the Ioyus heit redoundyt,
                  Behaldand quhow the luſty muſys raid.
                  And al thair court, quhilk wes ſo blyth & glaid
                  Quhois merynes all heuynes confoundyt.
                  Thair ſaw I weil in poetry ygroundyt
                  The gret Homere:Homer. quhilk in grew langage ſaid
                  Maiſt eloquently in quham all wyt abuondyt.
               
               
                  Thare wes the gret latyn Virgillyus,Virgil & other latin poetis.
                  
                  The famus fathir poet Ouidius.
                  Ditis, Daris, and eik the trew Lucane,
                  Thare wes Plautus, Pogius, Parſius.
                  Thare wes Terens, Donat, and Seruius,
                  Francys Petrark, Flakcus, Valeriane,
                  
                     
Thare wes Yſop, Caton, and Alane,
                  Thare wes Galterus, and Boetius,
                  Thare wes alſo the gret Quintilliane.
               
               
                  
                     ❧ Thare wes the ſatyr poete Iuuinale,
                  Thare wes the mixt and ſubtell Marciale.
                  Of Thebes Bruyt, thare wes the poete Stace,
                  Thare wes Fauſtus, and Laurence of Vale,
                  Pomponeus quhais fame of late ſans fale
                  Is blawyn wyd throw euery realme and place,
                  Thare wes the moralewyſe poete Orace
                  With mony other clerkis of gret auayle,
                  Tare wes Brunell, Claudyus, and Bocace.
               
               
                  ☞ So gret a pres of pepill drew vs nere.
                  The hunder part thare namys is not here
                  ȝit thare I ſaw of Brutus Albion
                  Goffryd Chaucere,Chauſer & other englyſhe and Scottiſhe Poetis, as a per ſe ſance pere,
                  In his wulgare and morell Iohn̄ Gdwere.
                  Lydgat the monk raid muſand him allone
                  Of this natioun I knew alſo anone
                  Gret Kennedy and Dunbar ȝit vn dede
                  And Quyntyne with ane huttok on his hede.
               
               
                  ¶ Howbeit I couth declare and weil endyte,
                  The bonteis of that court dewlye to wryt
                  Wer ouir prolyxt tranſcendyng myne engyne.
                  Twychand the proces of my panefull ſyte,
                  Beliue I ſaw thir luſty muſys quhyte
                  With all thair route towart Venus declyne
                  Quhare Cupyd ſat with hir in trone diuyne
                  I ſtandan bundyn in a ſory plyte,
                  
                     
Byddand thair grace or than the dedly pyne.
               
               
                  
                     ❧ Straucht til the quene, ſammyn thir muſis raid
                  Maiſt eloquently thare ſalutationys maid,
                  Venus agane ȝald thaym thair ſaluſyng
                  Rycht reuerently and on hir fete vpbraid
                  Beſekand thaym to lycht, nay nay, thay ſaid.
                  We may as here make na langer tariyng.
                  Caliope maiſt facund and bening.
                  Inquyryt Venus what wicht had hir miſmaid?
                  Or wes the cauſe thair of hir ſudiournyng?
               
               
                  
                     ❧ Syſter (ſayd ſcho) behald that byſnyng ſchrew
                  A ſubtyle ſmye (conſidyr weil his hew)
                  Standis thair bond and bykkynnit hir to me,Venus complain
                           •
                        
                     
                  
                  ȝone catiue hes blaſphemyt me of new,
                  For tyl degraid and do my fame adew
                  A laithly ryme diſpitefull ſubtelle
                  Compelit hes, reherſand loud on hie
                  Sclander, diſpite, ſorow and wallaway
                  To me my ſonne and eike my court ſor ay.
               
               
                  
                     ❧ He hes deſeruit deth, he ſalbe dede
                  And we remane forſuith in to this ſtede.
                  Till Iuſtefy that rebell renygate
                  (Quod Caliope) ſiſter away all fede.
                  Quhy ſuld he de? quhy ſuld he leis his hede:
                  To ſla him for ſa ſmall a cryme god wate
                  (Greter degradyng wer to ȝour eſtate,
                  All out than wes his ſclandec or ſich plede
                  Quhow may a fule ȝour hie renoun chak mate,
               
               
                  
                  ¶ Quhat of his lak ȝour fame ſo wyd is blaw:
                  ȝour excellens maiſt peirles is ſo knaw
                  Na wrichis word may depare ȝour hie name
                  Gyf me hys lyfe and modefy the law.
                  For on my hed he ſtandis now ſic aw,
                  That he ſall oft diſſerue neuir mare blame
                  Not of his dede ȝe may report but ſchame
                  In recompence of this myſſyttand ſaw
                  He ſall ȝour heſt in euery part proclame.
               
               
                  ¶ Than lord quhow glad becam my febil goſt
                  My curage grew the quhilk afore wes loſt
                  Seand I had ſo gret ane aduocate.
                  That expertly but prayer, pryce or coſt
                  Opteynyt had my frewel accion all moſt
                  Quhilk wes afore periſt and deſolate.
                  This quhyl Venus ſtude in ane ſtudy ſtarte
                  Bot fynally ſco ſchew till all the oſt
                  Scho wald do grace and be not obſtinate.
               
               
                  ¶ I wyll (ſayd ſche) haue mercy and pyete
                  Do ſlake my wreth and lat all rancour be.Mercy 
                           〈◊〉
                         all men & ſpecily gentylwemen
                  
                  Quhare is mare vice than till be ouir cruel.
                  And ſpecially in wemen ſic as me.
                  A lady (fy (that vſis tirranne
                  No woman is, rather a ſerpent fell.
                  A vennamus dragon or a deuill of hell
                  Is na compare to the inequyte
                  Of bald wemen as thir wyſe clerkis tell.
               
               
                  ☞ Gret god diffend I ſuld be ane of tho
                  Quhilk of thare fede and malyce neuir ho:
                  
                     
Out on ſik gram I wyll ſerue na repreif
                  Caliope ſiſtir (ſaid til Venus tho,
                  At ȝour requeſt this wreche ſall frely go.
                  Heir I remyt his treſpas, and all greif
                  Salbe forȝet, ſwa he wil ſa ſum breif.
                  Or ſchort baliat in contrare pane and wo
                  Tuychand my laud and his pleſand releif.
               
               
                  ¶ And ſecundly the nixt reſonabil command
                  Quhilk I him charge ſe that he not ganeſtād
                  On thir conditions ſiſter at ȝour requeiſt
                  He ſall go fre, quod Caliope inclynand
                  Grant mercy ſiſter I oblys be my hand
                  He ſail obſerue in al poyntis ȝour beheiſt
                  Than Venus bad do ſlake ſone my arreiſt
                  Belyue I wes releſchit of euery band,
                  Vprais the court and all the perlour ceiſt,
               
               
                  ¶ Tho ſat I doun lawly vpon my kne
                  At command of prudent Caliope.
                  ȝeildand Venus thankis a thouſand ſith.
                  For ſa hie freudſchip and mercyfull piete
                  Excelland grace and gret humanyte
                  The quhilkis to me treſpaſſour did ſcho kyth
                  I the forgeue (quod ſche (than wes I blyth,
                  Doun on a ſtok I ſet me ſuddanlye
                  At hir command and wrate this lay als ſwyth▪
                  
               
               
                  ¶ Vnwemmyt wit, deliuerit of dangear,
                        
                           •
                         ballat for venus pleſour.
                  
                  Maiſt happely preſeruit fra the ſnare.
                  Releſchit fre of ſeruyce and bondage,
                  Expell dolour, expell diſeyſes ſare,
                  
                     
Auoyd diſpleſour, womentyng, and care.
                  Reſſaue pleſans and do thy ſorowe ſwage.
                  Behald thy glaid freſche luſty grene curage
                  Reiois amyd thir louers lait and air
                  Prouyde a place till plant thy tendir age,
                  Quhair thou in ioy and pleſour may repair.
               
               
                  ¶ Quha is in welth? quha is weill fortunat?
                  Quha is in peace, diſſouerit from debbat?
                  Quha leuys in hop? quha leuys in eſperance?
                  Quha ſtandis in grace? quha ſtandis in ferme eſtat?
                  Quha is content reioſyt air and lat?
                  Or quha is he, that fortune doith auance?
                  Bot thow that is replenyſt with pleſance,
                  Thow hes comfort, all weilfare dilligat,
                  Thow hes gladnes, thow hes the happy chance.
                  Thow hes thy wyll, now be not diſſolat.
               
               
                  ¶ Incres in myrth full conſolatioun
                  In Ioyus ſwete Ymaginatioun,
                  Habond in luif of purifyit amouris
                  With diligent trew deliberatioun
                  Rendir louyngis for thy ſaluatioun
                  Till Venus and ondir hir gard all houris
                  Reſt at all eaſe but ſair or ſytful ſchouris.
                  Abyde in quyet maiſt conſtant weilfare.
                  Be glaid and lycht now in thy luſty flouris
                  Vnwemmyt wyt delyuerit of dangare.
               
               
                  ¶ This lay wes red in oppyn audience
                  Of the muſis, and in Venus preſence
                  I ſtand content thow art obedient
                  
                     
(Quod Caliope my campion and defence)
                  Venus ſayid eik it wes ſum recompence
                  For my treſpas I wes ſo penytent.
                  And with that word all ſodanly ſche went
                  In inſtant ſcho and hir court wes hence
                  ȝit ſtill abayd hir muſis on the bent.
               
               
                  ¶ Inclynand than (I ſaid) Caliope
                  My protector, my help, and my ſupple,
                  My ſouerane lady, my redemptioun.
                  My mediatour, quhen I wes dampnyt to de
                  I ſall beſeik the godly maieſte
                  Infynyt thankis, laud, and benyſoun,
                  ȝow till acquyte accordyng your renoun
                  It langyth not my poſſibillite
                  Till recompence ten part of this gwardoun.
               
               
                  ¶ Glore, honour, laude and reuence condyng
                  Quha may for ȝeild ȝow of ſo hie a thyng?Thankes gyuyng.
                  
                  And in that part ȝour mercy I implore.
                  Submyttand me my lyftyme induring
                  ȝour pleſour and mandate till obeyſyng
                  Silence (ſaid ſcho) I haue eneuch heirfore.
                  I will thou paſſe and viſſy wondris more.
                  Than ſcho me hes betaucht in kepyng
                  Of a ſwete Nymphe maiſt faythfull and decore.
               
               
                  ¶ Ane hors I gat maiſt rychely beſene
                  Wes harnyſt all with wodbynd leuis grene
                  On the ſame ſute the trappuris law doun hang
                  Ouir hym I ſtraid at command of the quene,
                  Tho ſammyn furth we rydyng all bedene,
                  
                     
Als ſwyft as thocht with mony a mery ſang
                  My Nymphe alwayis conuoyt me of thrang
                  Amyd the muſys till ſe quhat thay wald mene
                  Quhilkis ſang and playt bot neuir a wreſt ȝeid wrang.
               
               
                  ¶ Throw cuntreis ſeir, holtis and rochys hie,
                  Quir valys, planys, woddis, wally ſe
                  Quir fludis fare and mony ſtrate montane
                  We wer cary it in twynkling of ane E.The auctour
                           •
                         vyage
                  
                  Our horſſis flaw and raid nocht as thocht me
                  Now out of France turſyt in Tuſkane.
                  Now out of Flandris heich vp in Almane.
                  Now in till Egypt, now in ytalie
                  Now in the realme of Trace, and now in Spane.
               
               
                  
                     ❧ The montayns we paſſyt of all Garmanie,
                  Ouir Appenynus deuydand Ytalie
                  Ouir Ryne, the Pow, and Tirbir fludis face.
                  Ouir Alpheus by Pyes the ryche citie.
                  Vndir the erth that entres in the ſee
                  Ouir ron, ouir ſane, ouir France and tik ouir lare
                  And ouir Tagus the goldin ſandyt ryuar
                        •
                     
                  
                  In Theſſaly we paſſyt the mont Oethe
                  And Hercules in ſepulture fand thare.
               
               
                  ¶ Thare went we ouir the ryuer Peneyus
                  In Secil eik we paſſyt the mont T
                        •
                     olus
                  Plenyſt with ſaphron, huny, and with wyne.
                  The twa 
                        •
                     oppyt famus Pernaſus,
                  In trais we went out ouir the mont Emus.
                  Quhare Orphius lerit his armony maiſt fyne.
                  Ouir Carmelus quhare twa prophtis deuyne
                  
                     
Remanyt Helyas and Heliſeus
                  Fra quhom the ordur of Carmeliris come ſyne
               
               
                  ¶ And nixt vntill the land of Amyſon
                  In haſt we paſt the flude Termodyon.
                  And ouir the huge hill that hecht Mynas
                  We raid the hill of Bachus Citheron.
                  And Olympus the mont of Maſſidon,
                  Quhilk ſemys heich vp in the heuyn to pas
                  In that countre we raid the flude Melas.
                  Quhais watter makith quhite ſcheip blak anon
                  In Europe eik, we raid the flud Thauas.
               
               
                  ¶ We raid the ſwyft reuere Sparthiades
                  The flud of Surry Achicorontes.
                  The hill ſo full of wellis clepit Yda.
                  Armany hillis and flude Eufrates
                  Ye fluld of Nyle, the pretius flude Ganges
                  The hyl of Secyle, ay byrnand Ethna,
                  And ouir the mont of Frygy-Dindama
                  Hallowit in honour of the modir goddes,
                  Cauld Cacaſus we paſſit in Sythia.
               
               
                  ¶ We paſſyt the fludis of Tygris and Phiſon
                  Of Trace the riueris, Hebrun and Strymon
                  The mont of Modyn and the flud Iordane.
                  The facund well and hill of Elicon,
                  The mont Erix the well of Acheron
                  Baith didicat to Venus en certane,
                  We paſt the hill and deſert of Lybane
                  Quir mont Cinthus quhare god Appollo ſchone
                  Straucht to the muſis Caballyne fontane.
               
               
                  
                  
                     ❧ Beſyde that criſtall ſtrand ſwete and degeſt
                  Them till repois thayr hors refreſch and reſt.
                  Alycht it doun thir muſis clere of hew
                  The cumpany all halely leſt and beſt.
                  Thrang to the well tyl drink, quhilk ran ſouthweſt.
                  Throw out a meid, quhare alkyn flouris grew,
                  Amang the layf, ful fa
                        ••
                      I did perſew
                  Tyll drynk▪ bot ſa the gret pres me oppreſt
                  That of the wattir I micht neuer taſt a drew,
               
               
                  ¶ Our hors paſturytin a pleſand plane,
                  Law at the fute of a fare grene mountane
                  Amyd a meid ſchadowed with cedir treys,
                  Saue fra al heit, thare micht we weil remane
                  All kynd of herbis, flouris, frute and grane
                  With euery growand tre thair men micht cheis
                  The byrriall ſtremys rynnand ouyr ſterny greis,
                  Maid ſobir noys the ſchaw dynnyt agane
                  For byrdys ſang and ſoundyng of the beis.
               
               
                  ¶ The ladyis fare on diuers inſtrumentys
                  Went playand, ſyngand, danſand, ouir the 
                        •
                     entis
                  Ful angelyk and heuynly wes thair ſoun.
                  Quhat creatour amid his hart imprentis,
                  The ſreſche bew
                        •
                     y, the gudly repreſentis,
                  The mery ſpech, fare hauinges▪ hie renoun
                  Of thaym wald ſet a wyſe man halfe in ſwoun▪
                  
                  Thare womanlynes writhyt the elementis.
                  Stonyſt the heuyn and all the erth adoun.
               
               
                  ¶ The warld may not coyſydyr nor diſcryue
                  The heuynly ioy, the blys I ſaw belyue
                  
                     
So ineffabill, abone my wyt ſo hie,
                  I wyll na mare thairon my forhed ryue:
                  But breifly furth my febill proces dryue,
                  Law in the meid a palȝeon pycht I ſe
                  Maiſt gudlyeſt, and rycheſt that myght be
                  My gouernour ofter than timys fyue
                  Vntill that halde to pas commandit me.
               
               
                  Swa fynally ſtrycht to that rial ſteid
                  In fallowſchip with my leder I ȝeid.The gate
                           •
                        
                     
                  
                  We entryt ſone, the portar w
                        •
                     s not thra,
                  Thare wes na ſtoppyng, lang demand, nor pleid
                  I knelyt law and onheldit my heid,
                  And tho I ſaw our muſis twa and twa
                  Sittand on deace famylliaris to and fra,
                  Seruand thaym faſt with Epocres and meid
                  Dilligate meatis, daynteis ſere alſwa.
               
               
                  
                     ❧ Grete wes the preis the feiſt ryall to ſene
                  At eaſe thay eit with interludyis betwene,
                  Gaue problemys ſere, and mony fare demandis,
                  Inquirand quha beſt in thair tymys had bene▪
                  
                  Quha traiſt louers in luſty ȝeris grene?
                  Sum ſaid this way, and ſum thairto gāſtandis
                  Than Caliope, Quid till appere commaundis
                  My clerk (quod ſcho) of 
                        〈…〉
                     
                  
                  Declare quha 
                        〈◊〉
                      maiſt worthy of thair handis▪
                  
               
               
                  ¶ With Lawrere Crownyt at hir commaundment
                  Vp ſtude this poet degeſt and eloquent,Valiant 
                           〈◊〉
                        .
                  
                  And ſchew the fetis of Hercules the ſtrang.
                  Quhow he the gryſly hellis houndis out rent.
                  
                     
Slew Lyonys, monſtreis, and mony fell ſerpent,
                  And to deth feil mychty giantis dang.
                  Of Theſyus eik he tald the weris lang
                  Agane the quene Ypollita the ſwete,
                  And quhow he ſlew the Mynotaure in Crete.
               
               
                  
                     ❧ Of Perſyus he tald the knychtly dedis.
                  Quhilk vincuſſyt (as men in Quid redis)
                  Crewell tyrrantis, and monſturis mony one
                  Of Dianis bore in Callydon the dredis,
                  Quhow throw a ladyis 
                        •
                     chot his ſydis bledis,
                  The bretheris deith and ſyne the ſyſteris mone,
                  He ſchew quhow kyng Priamus ſonne Yſacon
                  Efter his dede body and all his wedis
                  In till a ſkarth tranſformyt w
                        •
                     s anon.
               
               
                  ☞ He ſchew at troy quhat wyis the grekis landis
                  Quhow fers Achylles ſtranglyt wyth his handis
                  The valȝeant, Cignus, Neptunus ſonne maiſt dere,
                  Quhilk at grekis aryuale on the ſtrandis
                  A thouſand ſlew that day apon the ſandis
                  Faucht with achill and blontit al his ſpere,
                  Na wapyn wes that micht him wond nor dere▪
                  
                  Quhill Achalles bryſt of his helm the bandis
                  Aud wyrryit hym he fors for all his fere.
               
               
                  ¶ He ſchew full mony tranſmutationis,
                  And wondirfull new figurationis▪
                  
                  Be hondris mo than I haue here expremyt.
                  He tald of louys meditacionis,
                  The craft of loue, and the ſaluationis.
                  Quhow that the furie luſtis ſuld be flemyt.
                  
                     
Of diuers other materis als he demyt.
                  And be his prudent ſcharpe relationys
                  He wes expart in all thyng as it ſemyt
               
               
                  ¶ Vp rais the gret Vir gilius anone
                  And playd the ſportis of Daphnis & Coridon.P
                           •
                        etes.
                  
                  Syne Therens come and playit the commedy
                  Of Parmeno, Thraſon, and wyſe Gnaton,
                  Iuuynale lik a mower hym allone
                  Stud ſkornand euery man as thay ȝeid by
                  Marcyall was cuyk, till roſt, ſeith, fars or fry.
                  And Pogyus ſtude with mony gyrn and grone
                  On Laurence Valla ſpyttand and cryand fy.
               
               
                  ¶ With myrthys thus and meatis diligate
                  Thir ladyis, ſeſtit accordyng thair eſtate
                  Vprais at laſt, commandand till tranoynt.
                  Retret wes blawy
                        •
                     lowd, and than god wate
                  Men micht haue ſene ſwyft horſſys halden hate,
                  Schynand for ſwete, as thay had bene anoynt,
                  Of all that rout w
                        •
                     s neuer a pryk diſioynt.
                  For all our iary, and I furth with my mate
                  Montyt on hors raid ſammyn in gude poynt.
               
               
                  ¶ Ouir many gudly plane we raid bedene,
                  The vail of Ebron, the campe Damaſtene.
                  Throw Ioſaphat and throw the luſty vail
                  Ouir watres wan thorow worthi woddis grene
                  And ſwa at laſt in lyftyng vp our eyne
                  We ſe the fynall end of our trauail
                  Amyd ane plane a pleſand roch till wail
                  And euery wycht fra we that ſycht had ſene.
                  
                     
Thankand gret god thare hedis law deuail.
               
               
                  ¶ With ſyngyng, lauchyng, merines and play,
                  On till that roch we rydyng furth the way.
                  Now mare till writ, for fere trymlys my pen,
                  The hart may not thynk, nor manis toung ſay,
                  The Eyr not here, nor yet the Eſe may.
                  It may not be ymagyned with men
                  The heuynly blys, the perfyte ioy to ken.
                  Quhilk now I ſaw the hundreth part all day
                  I micht not ſchaw thocht I had tonges ten.
               
               
                  ¶ Thocht al my membris tongis were on raw
                  I wer not abill the thouſand fald to ſchaw?
                  Quhairfore I fere ocht forthirmare to wryte,
                  For quhiddir I this inſaule or body ſaw
                  That wait I not, bot he that all duth knaw
                  The gret god wait in euery thyng perfyt.
                  Eik gyf I wald this auyſſyon endyte
                  Ianglaris ſuld it bakbyt, and ſtand nane aw
                  Cry out on dremes quhilkis ar not worth a myte.
               
               
                  ¶ Sen thys til me all verite be kend
                  I reput bettir thus till mak ane end
                  Than ocht til ſay that ſuld herars engreue
                  On othirſyd (thocht thay me vilepend)
                  I conſiddir prudent folk will commend
                  The verete, and ſic ianglyng rapreue.
                  With quhais correction, ſupport, and releue
                  Furth till proceid this proces I pretend
                  
                     
                        •
                     raiſtand in god my purpoſe till eſcheue.
               
               
                  
                  ¶ Quhow beit I may not euery circumſtance
                  Reduce perfytly in 
                        •
                     ememorance.
                  Myn ignorance ȝit ſum part ſal deuyſe
                  Twychand this ſycht of heuynly ſwete pleſance.
                  Now empty pen, wryt furth thy luſty chance.
                  Schaw wondris fele (ſuppoſe thow be not wyſe)
                  Be dilligent, and rypely the auyſe.
                  Beqwyke, and ſcharpe, voydit of variance,
                  Be ſuete, and cauſe not Ientill hartis gryſe.
               
            
            
               ¶ The thyrd parte.
               
                  
                     YE muſis nyne be in myne adiutory
                  Yat maid me ſe yis blys & perfyte glory:
                        
                           •
                        spar
                           •
                        .
                  
                  Teche me ȝour facund caſtis eloquent
                  Len me a recent ſcharp freſch memory
                  And caus me dewly til 
                        ••
                     dyt yis ſtory.
                  Sum gratius ſwetnes in my breſt imprent
                  Till make the heraris bouſum, and attent.
                  Redand my wryt illumynyt with ȝour lore
                  Infynyt thankis rendrand ȝow thairfore.
               
               
                  ¶ Now breiflly to my purpoſe for til gone
                  About the hyll lay ways mony one.
                  And to the hycht bot a paſſage ingraue
                  He wyn in the roch of ſlyde hard merb
                        •
                     ll ſtone
                  Aganne the ſonne lyk as the glas it 
                        •
                     chone.
                  Aſcens wes hie, and ſtrait for till conſaue
                  ȝit than thir muſis, 
                        •
                     udly and ſuaue
                  Alychtyt doun, and clam the roch in hy
                  With all the route outtaue my Ny
                        •
                     phe and I.
               
               
                  
                  ¶ Styl at the hillys fate we twa abaid,
                  Than ſuddandly my keper to me ſaid,
                  Aſcend galand tho for fere I quuke
                  Be not effrayit (ſcho ſaid) be not miſmaid
                  And with that word vp the ſtrait rod abraid.
                  I followit faſt ſcho be the hand me 
                        ••
                     ke
                  ȝit durſt I neuir for dreid behynde me luke
                  With mekill pane thus clam we nere the hycht.
                  Quhare ſuddandly I ſaw ane gryſly ſycht.
               
               
                  ¶ As we approchit nere the hillis heid
                  A terrible ſewch, b
                        ••
                     nand in flawmys reid
                  Abhominable and hol as heill to ſe.
                  All full of bryntſtane pyk and bulnyng leid
                  Quhair mony wrechit creatour lay deid.
                  And miſerable catywis ȝeland loude one hie
                  I ſaw, quhilk den mycht wele comparit be
                  Till Xantus the fluid of troy ſo ſchill
                  Byrnand at venus heſt contrar Achill.
               
               
                  ¶ Amyd our paſſage lay this wgly ſiche
                  Not brayd but ſo horrible till euiry wicht
                  That all the warld to pas it ſuld haue dreid
                  Wele I conſiderit nene 
                        •
                     pparmar I mycht▪
                  
                  A
                        •
                     d to diſcend ſa hiddous wes the hicht
                  I durſt not auentur for this erth on breid.
                  Trymland I ſtud with teith chatterand gud ſpeid.
                  My nymphe beheld my their, and ſaid lat ſe
                  Thow ſall not aill, a
                        •
                     d 
                        •
                     o the caus quod ſche.
               
               
                  ¶ To me thow art commyt I ſall the keip.
                  Thir pietuis pepill amyd theis laithly deip
                  
                     
War wrechis, quhilkis in luſty ȝeris fair
                  Pretendit thaym till hie hono
                        •
                     r to creip,
                        
                           〈…〉
                        .
                  
                  But ſuddandly thay fell on ſluethfull ſleip.
                  Followand pleſance, drynt in this loth of cair.
                  And with that word, ſche hynt me by the hair,
                  Caryit me to the hillis 
                        •
                     ede anone
                  As 
                        •
                     bacuk wes brocht in Babilone.
               
               
                  ¶ As we bene on the hie hill ſittuate
                  Luke doun (quod ſcho) conſaue in quhat eſtat
                  Thy wrechyt warld, thow may conſiddir now,
                  At hir command with mekill dreid god wate,
                  Oat ouir the hill ſa hiddous, hie, and ſtrate
                  I blent adoun and feld my body grow;
                  This brukkill erth ſa littyl to allow,
                  Me thocht I ſaw byrn in a fyry rage
                  Of ſtormy ſee, quhilk mycht na maner ſwage.
               
               
                  
                     ❧ That terribbill tempeſt, hiddous wallys huge
                  Wer maiſt gryſly for till behald or Iuge:
                  Quhare nothyr reſt, nor quyet mycht appere,
                  Thare wes a peralus palyce, folk to luge.
                  Thare wes na help, ſupport, nor ȝet refuge.
                  Innowmerabill folk I ſaw flottrand in fere,
                  Quhilk peryſt on the weltrand wallys were,
                  And ſecondly, I ſaw a luſty barge
                  Quirſet with ſeyes, and mony ſtormy charge.
               
               
                  
                     ❧ This gudly caruel taiklyt traiſt on raw
                  Wi
                        •
                     h blanſchyt ſail mylk 
                        •
                     quhyte as ony ſnaw.
                  Rycht ſouer 
                        •
                     ycht, and wondir ſtrangly beildy▪
                  
                  Wes on the boldyn wallys quyte oui
                        ••
                     hraw,
                  
                     
Contrariuſly the buſtuus wynd did blaw.
                  In bubbys thik, that na ſchip ſail mycht weld it.
                  Now ſank ſcho law, now hie tyl heuyn vpheldy
                        •
                     
                  
                  At euery part the ſee and wyndis draue
                  Quhill on a ſand the ſchip to bryſt and claue.
               
               
                  ¶ It wes a pietuus thyng (allake allake)
                  Till here the duylfull cry quhen that ſcho ſtrake
                  Maiſt lamentabill the peryſt folk till ſe,
                  Sa famyſt, drokyt, mait, forwrocht, and wake.
                  Sum on a plank of firre, and ſum of ake
                  Sum hang apon takill, ſum on a tre,
                  Sum fra thair gryp ſone weſchyne with the ſe,
                  Part drynt, and part to the rolke 
                        •
                     let or ſwam.
                  On rapis or burdis ſyne vp the hill thay clam.
               
               
                  ¶ Tho at my Nynphe breif
                        •
                     y I did in quere.
                  Quhat ſygnyfyit tha feirfull wondris ſere
                  ȝone multitude (ſaid ſcho) of pepill drint
                  Ar faythles folk,Faythles peopill. quhilkis quhyle thay ar here
                  Myſknawys god and followys thare pleſere,
                  Quhairfore thay ſall in endles fyre be brynt.
                  ȝone luſty ſchip thow ſeyſt peryſt and tynt
                  In quhame ȝone pepill maid ane parralus race
                  Scho heycht the caruell of the ſtate of grace.
               
               
                  ☞ ȝe bene all borne the ſonnys of Ire I ges,
                  Syne throw baptyme gettis grace and faythfulnes,
                  Than in ȝone caruell ſuyrly ȝe remane,
                  Oft ſtormſtad with this warldis brukkyllnes,
                  Quhill that ȝe fall in ſynne and wrachitnes
                  Than ſchipbrokyn ſall ȝe droun in endles pane
                  
                     
Except bye fayth ȝe fynd the plank agane.
                  Bye chryſt vorkyng gud vorkys I onderſtand.
                  Remane thair with▪ thir ſall you bryng to land.
               
               
                  ¶ This may ſuffice (ſaid ſcho) twychand this part.
                  Returne thy hede, behald this othir art,
                  Conſiddir wondris and be vigyllant,
                  That thow may bettir endytyng eftirwart
                  Thyngis quhilkis I ſall the ſchaw or we depart,
                  Thow ſall haue fouth of ſentence and not ſkant
                  Thare is no welth nor welfare thow ſall want
                  The gret palyce of honour ſalt thou ſe
                  Lift vp thy hed behald that ſicht (quod ſche).
               
               
                  ¶ At hir commaund I raſit hie on hycht
                  My viſſage till behald that heuenly ſycht
                  Bot, tyl diſcryue this matter in effek
                  Impoſſibill wer till ony erdly wicht
                  It tranſcendes ſa far abone my micht
                  That I with ynk may do bot paper blek,
                  I man draw furth, the ȝok lyis in my nek,
                  As of the place to ſay my lewd auyſe
                  Plenyſt with pleſance lyke to parradyce.
               
               
                  ¶ I ſaw a plane of peirles pulcritude
                  Quhare in abondyt euery thyngis gude:
                  Spyce, wyne, corn, vle, tre, frute, flour, h
                        ••
                     bis grene,
                  All foulys, beſtis, byrdys, and alkynde 
                        •
                     ude,
                  All maner fyſchis bayth of ſee and flude
                  Wer kepit in pondis of poliſt ſiluer ſchene
                  With purifyit waitir as of the criſtall clene.
                  Till noy the ſmall the grete beſtis had na will,
                  
                     
Nor rauanus fowlys the littill volatill.
               
               
                  ¶ Styll in the ſeaſon all thyng remanyt tha
                        •
                     e
                  Perpetually but othir noy or fare,
                  Ay 
                        •
                     ypyt were, bayth herbys, frute, and flouris.
                  Of euery thyng the namys till declare
                  Vntil my febill wyt impoſſybill ware,The diſ
                        
                           •••
                        ription of the palace.
                  
                  Amyd the med replete of ſwete odouris
                  A palyce ſtud
                        •
                      with mony 
                        •
                     iall touris,
                  Quhare kernellys quent feil turretis men mycht fynd
                  And goldyn fanys wauand with the wynd.
               
               
                  ☞ Pynnakillis, fyellis tournpikes mony one.
                  Gylt byrnyſt torris, quhilk lyk til phebus ſchone,
                  Skarſement, repryſe, corbell and battelyngis,
                  Ful ȝ
                        •
                     ry, borduris of mony pretius ſtone,
                  Suttyl muldry wrocht mony day agone
                  On Buttres, Ialmys, pillere is
                        •
                     nd pleſand ſpryngis.
                  Quyke ymagry with mony luſty ſyngis
                  Thare mycht be ſene, and mony worthy wychtis.
                  Tofore the ȝet arrayit all at rychtis.
               
               
                  ¶ Furth paſt my Nymphe I followyt ſubſequent.
                  Straucht throw the plane to the firſt ward we went
                  Of the palyce, and entryt at that port
                  Thare ſaw we mony ſtatelie tornament
                  Lancis brokyn, knychtis layd on the bent,
                  Pleſand paſtance, and mony luſty ſport
                  Thair ſaw we als, and ſum tyme battell mort,
                  All thir (quod ſcho) on Venus ſeruice wakis
                  In dedis of armys for thayr ladyis ſakis
               
               
                  
                  ¶ Viſſyand I ſtude the principal place but pere
                  That heuynly Palyce all of cryſtall clere
                  Wrocht as me thocht of polyſt beriall ſtone.
                  Boſiliall nor Oliab but were
                  Quhilk ſancta ſanctorum, maid maiſt ryche and dere
                  Nor he that wrocht the tempill of Salomon,
                  Nor he that beild the riall Ylyon,
                  Nor he that forgete Darius ſepulture
                  Couth not performe ſa craftely a cure.
               
               
                  ¶ Studiand here on, my Nimphe on to me ſpak.
                  Thus in ſtare quhy ſtandis thou ſtupe
                        •
                     ak?
                  Gouand all day and nathyng hes viſſyte.
                  Thow art prolixt, in haiſt retourn thy bak
                  Go efter me, and gud attendence tak.
                  Quhat thow ſeyſt, luke eftirwartis thow write,
                  Thow ſall behald all Venus blys perfyte.
                  Thair with ſche till ane garth did me conuoy
                  Quhare that I ſaw eneuche of perfyte Ioy.
               
               
                  ¶ Amyd a trone with ſtonys ryche ouirfret
                  And claith of gold lady Venus wes ſet.
                  By hir, hir ſonne Cupyd, quhilk nathing ſeys
                  Quhare Mars entrit na knawlege mycht I get.
                  Bot ſtraucht afore Venus viſſage but let
                  Twelf amarant ſtagis ſtude, twelf grene precius greis,
                  Quhare on thare grew, thre curius goldyn treis.
                  Suſtenttand weil the goddis face atorne.Venus 
                           ••
                        
                        rour.
                  
                  A fair myrrour be thaym quently vpborn.
               
               
                  ¶ Quhare of it makyt wes, I haue na feil,
                  Of beriall, criſtall, glas, or byrnyſt ſteil,
                  
                     
Of Diamant or of the Carbunkill Iem.
                  Quhat thing it wes diffyne may I not we
                        •
                     l.
                  Bot all the bordure circulare euery deill
                  Wes plate of gold, cais ſtok and vthir hem
                  With vertuus ſtanis picht ye blud wald ſtem.
                  For quha that wound wes in the tornament
                  Wor hale fra he apon the myrrour blent.
               
               
                  ¶ This riall rillik ſo ryche and radius
                  Sa pollyſt, pleſand▪ purifyed precius.
                  Quhoys bontyis half to wryt I not preſume.
                  Thairon tyll ſe wes ſa dellicius
                  And ſa excelland ſchadois gratius
                  Surmontyng far in brichtnes to my dome
                  The coſtly ſubtil quent ſpectacle of Rome
                  Or yet the myrrour ſend to Canyce
                  Quhairin men micht ful many wondrys ſe.
               
               
                  ¶ In that myrrour I mycht ſe at a ſycht
                  The dedes and fetes of euery 
                        •
                     rd
                        •
                     y wycht,
                  All thinges go ne lyk as they wer preſent,
                  All the creacion of the angeilys brycht,
                  Of Lucifer the fall for all his mycht,
                  Adam fyrſt maid, and in the erth yſent.
                  And Noys flude thair ſaw I ſubſequent
                  Babilon veild that toure of ſic renoun.
                  Of Sodomus the fele ſubuerſyoun.
               
               
                  ¶ Abram, Yſak, Iacob, Ioſoph, I ſaw,
                  Horuyt Moyſes, with his ald Ebrew law,
                  Twelf plagis in Egypt ſent for tair treſpas.
                  In the reid ſee with al hys court on raw
                  
                     
Kyng Phato drynt that god wald neuir knaw▪
                     A lang ca
                        
                           •
                        athaloge of nobyll men and wemen both of ſcriptur & gentyll ſtories.
                  
                  I ſaw quhat wyſe the ſee deuydyt was.
                  And all the Ebrewes dry fut ouir it pas,
                  Syne in deſert I ſaw thaym fourty ȝeris.
                  Of Ioſuy I ſaw the worthy weris.
               
               
                  ¶ In Iudicum the batellis ſtrang anone.
                  I ſaw of Iepty and of Gedione
                  Of Ameleth the cruel homoſyd.
                  The wonderful werkis of douchty duke Sampſone
                  Quhilk ſlew a thouſand with ane Aſſys bone
                  Rent templis doun, and ȝettis in hys pryde
                  Of quhais ſtrenth merualys this warld ſo wyde,
                  I ſaw duke Sangor there with many a knok
                  Sax hundreth men ſlew with a plewchis ſok.
               
               
                  ¶ The praphet Samuell ſaw I in that glas
                  Anoynt kyng Saule quhais ſonne Ionathas
                  I ſaw wyncus ane gret oſt hym allane.
                  ȝong Dauid ſla the gryſly Golyas.
                  Quhais ſpeirheid, wecht thre hundreht vncis was
                  Ieſbedonab the giant mekill of mane
                  Lay be the handis of douchty Dauyd ſlane.
                  With fyngris ſax on athir hand but weir.
                  Dauid I ſaw ſla baith lyon and beir.
               
               
                  
                     ❧ This dauid e
                        •
                     k at ane onſet aſtond
                  Aucht hundreth men I ſaw hym bryng to grond,
                  With hym I ſaw Bananyas the ſtrang
                  Quhilk twa lyonys of Moab did confond.
                  And gaue the ſtalwart Ethiop dedis wond
                  With his awyn ſpere, that of his hand he thrang.
                  
                     
Ona byſytly this champion ſaw I gang
                  In a deip ſiſtern and thare a lyon ſlewch
                  Quhilk in a ſtorme of ſnaw did harm eneuch.
               
               
                  Of Salomon the wyſdom and eſtate
                  Thare ſaw I and his ryche tempill god wate
                  His ſonne Roboā quhilk throw his hely pride
                  Tynt all his ligis hartis be his fate
                  He wes to thaym ſa outragius ingrate
                  Of twelf tribis.Salomon ten did fra hym deuyd.
                  I ſaw the angell ſ
                        •
                     a be nychtis tyd
                  Four ſlore thouſandis of Synachorybis oft
                  quhilkis come to weir on Iowry with gret boſt.
               
               
                  ¶ I ſaw the lyfe of the kyng Eſachy
                  Prolongit .xv. ȝere, and the prophet Hely
                  Amyd a fyry chare to paradyce went.
                  The ſtories of Eſdras and of Neamy
                  And Danyell in the lyonys caue ſaw I.
                  For he the dragon ſlew, bell brak and ſchent▪
                  
                  The chyldir thre amyd the fornace ſent.
                  I ſaw the tranſmygracion in Babillon,
                  And baith the bukis of paralipomenon.
               
               
                  ¶ I ſaw the haly archangell Raphell.
                  Mary, Sara, the dochter of Raguell
                  On Thobyas for his iuſt fatheris 
                        •
                     ake
                  And bynd the crewell deuyll that wes ſa fel
                  quhilk ſlew hir ſeuin firſt huſbādis (as tha tel)
                  And quhow Iudyth Olyfarnus heid of ſtrake
                  Be nychtis tyd, and fred hir town fra vrake
                  Ionas in the quhalys wame dais thre.
                  And ſchot furth ſyne I ſaw at Niniue.
               
               
                  
                  ☜ Of Iob I ſaw the patyence maiſt degeſt,
                  Of Alexander I ſaw, the gret conqueſt.
                  Quhilk in twelf ȝeris wan nere the warld on breid,
                  And of Anthiacus the gret onreſt.
                  Quhow tyrrand lyk all Iowaye he oppreſt
                  Of Macabeus full mony knychtly deid,
                  That gart all Grece and Egypt ſtand in dreid,
                  In quyet broch his realm throw his prowes,
                  I ſaw his brethir Symon, and Ionathas.
               
               
                  ¶ Quhilkis wer maiſt worthy quhil thair dayis rang
                  Of Tebes eik I ſaw the weris lang.
                  Quhare Thedeus allone ſlew fyfty knychtis.
                  Quhow fynaly of Grece the campyonys ſtrang
                  All hail the floure of knychtheid in that thrang
                  Wes diſtroyit, quhill Theſyus with his mychtis,
                  The toun and Creon wan for all his ſlychtis.
                  Thare ſaw I quhow (as Stacius dois tell)
                  Amphiorax the Biſchop ſank to hel.
               
               
                  ¶ The faithfull ladyis of Grece I mycht conſiddir
                  In clathis blak all bartute pas togyddir
                  Till Thebes ſege fra thair lordis wer ſlane.Faythfull & conſtent women.
                  
                  Behald ȝe men that callys ladyis liddir,
                  And lycht of latis, quhat kyndnes brocht thaym thiddir?
                  Quhat treuth and luif did in thair breſtis remane?
                  I traiſt ȝe fall reid in na wryt agane
                  In a realme ſa mony of ſic conſtance.
                  Perſaue thairby wemen ar til auance.
               
               
                  ¶ Of duke Pyrrotheus the ſpouſage in that tyd
                  Quhare the Centauris reft away, the bryd
                  
                     
Thare ſaw I and thair battell huge till ſe,
                  And Hercules quhais renoun walkis wyd
                  For Exiona law by Troyis ſyd
                  Fecht and ouircome a monſture of the ſe.
                  For quhilk (quhen his reward denyit wes) he
                  Maid the firſt ſege, and the diſtructioun
                  Of mychty Troy, quhylum the rial town.
               
               
                  ¶ To wyn the 
                        •
                     leys of gold tho ſaw I ſent
                  Of Grece the nobillis with Iaſon conſequent,
                  Hail that conqueſt and all Medeas ſlychtis.
                  Quhow for Iaſon Yſiphile wes ſchent.
                  And quhow to Troy as thay to Colchos went
                  Grekis tholyt of kyng Lamedō gret onrychtis.
                  Quhairfore troy diſtroyt wes be thair mychtis
                  Exiona rauyſt, and Lamedon ſlane,
                  Bot Priamus reſtoryt the town agane.
               
               
                  ¶ The Iugement of Parys ſaw I ſyne
                  That gaue the appill (as poetis can diffyne)
                  Till Venus as goddes maiſt gudlye.
                  And quhow in Grece he reueſt quene Helyne,
                  Quharefore the Grekis with thair gret nauyn
                  Full mony thoſand knychtis haſtely,
                  Thaym till reuenge ſalyt towart Troy in hy
                        •
                     
                  
                  I ſaw quhow be Vlixes with gret Ioy
                  Quhat wyſe Achil wes fond and brocht to troy
               
               
                  ¶ The crewel battellys, and the dyntis ſtrang
                  The gret debate, and eik the weris lang
                  At Troy ſege, the myrrour to meſchew,
                  Suſtenit ten ȝeris, Grekis Troianys amang.
                  
                     
And athir party ſet ful oft in thrang▪
                  
                  Quhare that Hector did douchty dedis enew
                  Quhilk fears achil baith hym & Troylus 
                        〈◊〉
                     
                  
                  The gret hors maid I ſaw, and Troy ſyn 
                        •
                     ynt
                  And fair Ylion al in flambys brynt
               
               
                  ¶ Syne out of Troy I ſaw the fugityuys
                  Quhow that Eneas as Virgill weil diſcriuis,
                  In countries ſeir wes by the ſeis rage
                  Bewauyt oft, and quhow that he arryuys,
                  With all his flote but danger of theyr lyuys.
                  And quhow thay were reſet baith man & page
                  Be quene Dido remanand in Cartage.
                  And quhow Eneas ſyne (as that they tell)
                  Went for to ſeik his father doun in hell.
               
               
                  ¶ Quir Stix the flude, I ſaw Eneas fair,
                  Quhare Carone wes the buſtuus feryair.
                  The fludis four of hell thair mycht I ſe.
                  The folk in pane, the wayis circulair
                  The weltrand ſtone wirk Siſipho mych cair,
                  And all the pleſance of the Camp Elyſee,
                  Quhare ald anchyſes did common with Enee,
                  And ſchew be lyne all his ſucceſſyon.
                  This Ilk Eneas maiſt famus of renoun.
               
               
                  ¶ I ſaw to goddis make the ſacrifice.
                  Quhair of the ordour and maner to deuyſe
                  Wer ouir prolext, and quhow Eneas ſyne
                  Went to the ſchyp, and eik I ſaw quhat wyſe
                  All his nauy gret hunger did ſuppryſe,
                  Quhow he in Italie fynalie with huge pyne,
                  
                     
Arriuit at the ſtrandis of Lauyne
                  And quhow he faucht weil baith on land and ſeys,
                  And Tarnus ſlew the kyng of Rutuleis.
               
               
                  Rome ſaw I beildit fyrſt be Romulus▪
                  
                  And eik quhow lang (as wryttis Leuius)
                  The Romane kyngis abone the pepill rang,
                  And how the wickit proud Terquinius
                  With wyfe and barnis be Brutus Iunius
                  Wer exilit Rome for thair inſufferabil wrāg
                  Bot al the proces for to ſchaw wer lang
                  Quhow chaſt Lucres the gudlieſt and beſt
                  Be Sextus Terquine wes cruel
                        •
                     y oppreſt.Chaſt Lucretia
                  
               
               
                  ¶ The punik batalis in that mirrour cleir
                  Atwene Cartage and Romanis mony ȝeir
                  I ſaw becaus Eneas pietuus
                  Fled fra Dido, be admonicionis ſeir
                  Atwene thair pepill rais ane langſum weir
                  I ſaw quhow worthy Marcus Regulus
                  Maiſt valiant,The conſtancye of Marcus r
                           •
                        gulus. prudent and victorius
                  (Howbeit he micht at liberty gone fre,
                  For common profyt cheſyt for till de.
               
               
                  
                     ❧ Tullus ſeruilius dowchty in his daw
                  And Quincyus elk in the myrroure I ſaw▪
                  
                  Quhilk throw his ſtowtenes in fyry gap
                  For cōmō profyt of rome him ſelf did thraw,
                  Rycht onabaſitly, hauand na dreid nor aw,
                  Montit on hors onarmyt thairin lap,
                  And Hannyball I ſaw by fatell hap
                  Wyn contrare Romanys mony fair victory
                  
                     
Qhuyll Scipio eclypſyt all hys glory.
               
               
                  ¶ This worthy Scipio clepyt Affrycane
                  I ſaw vincus thys Hannyball in plane,
                  And Cartage bryng vntyll fynall rewyn.
                  And to Rome conquerit all the Realme of Spane,
                  Quhow kyng Iugurtha hes his brethir ſlane,
                  Thare ſaw I eik, and of hys were the fyne.
                  Rycht weil I ſaw the batellis inteſtyne
                  Of Catulyna and of Lentulus
                  And atwine Pompey and Ceſar Iulyus.
               
               
                  And breifly euery famus douchty deid
                  That men in ſtory may ſe, or cornakyll reid,
                  I mycht behald in that myrrour expres
                  The miſerie, the crewelte, the dreid,
                  Pane, ſorow, wo, baith wretchitnes and neid,
                  The gret enuy, couatus, dowbilnes
                  Twychand warldly onfaithful brukkylnes,
                  I ſaw the fend faſt folk to vicis tiſt,
                  And al the cumming of the Antecriſt
               
               
                  ¶ Pleſand debaitmentis quha ſa rycht reportis
                  Thare mycht be ſene, and al maner diſportys
                  The falkonnis for the reuere at thair gate
                  Mewand the fowlys in perirulo mortis
                  Layand thaym in be companeis and ſortis
                  And at the plunge part ſaw I handlyt hate
                  The wery huntare byſſy ayr and late
                  Wyth queſtyng hundis ſyrchand to and fra
                  To hunt the hart, the bare, the da, the ra,
               
               
                  
                  ☞ The Nigramanſy thair ſaw eik anone
                  Of bonitas,Nigramanſy
                           •
                        
                      bongo, and frere Bacon▪
                  
                  With mony ſubtell poynt of Iuglory.
                  Of Flandris peys maid mony precius ſtone.
                  A gret lade ſadil of a ſychyng 
                        •
                     one.
                  Of a Nut mog, thay mayid a monk in hy,
                  A parys kirk of a ſmall penny py.
                  And bonytas of a muſſil made ane ape
                  With mony othir ſubtell mow and Iape.
               
               
                  ¶ And ſchortly till declare the veryte
                  All pleſand paſtance and gemmys that micht be
                  In that myrrour wer preſent to my ſycht
                  And as I wondryt on that grete ferlye
                  Venus at laſt in turning of hir E.
                  Knew weil my face, and ſaid by goddis micht
                  ȝe bene welcum my preſoner to this hycht.
                  quhow paſſit thou (quod ſcho) ye hidduus depe?
                  Madame (quod I) I not more than a ſchepe.
               
               
                  
                     ❧ Na fors thairof (ſaid ſcho) ſen thow art here
                  Quhow pleſys the our paſtance and effere?
                  Glaidly (quod I) madame be god of heuyn
                  Remembris thow (ſaid ſcho (withouten were
                  On thy promyt quhen of thy gret dangere
                  I the deliuerit as now is not to newyn.
                  Than anſwerit I agane with ſober ſteuyn.
                  Madame ȝour precept (quhat ſo be ȝour wyll)
                  Here I remane ay reddy till fulfill,
               
               
                  ¶ Weil weil (ſaid ſcho (thy wyll is ſuffycyent.
                  Of thy bouſoum anſwere I ſtand content,
                  
                     
Than ſuddadly in hand a buke ſcho hynt
                  The quhilk to me betaucht ſcho or I went
                  Commandand me to be obedient.
                  And put in tyme that proces than quyt tynt
                  I promiſed hir forſuyth or ſcho wald ſtynt
                  The buke reſſauand thairon my cure to preue.
                  Inclynand ſyne lawly I tuke my leue.
               
               
                  ¶ Twychand this buke perauentur ȝe ſall here
                  Sumtyme efter quhen I haue mare laſere.By thys boke 
                           〈…〉
                        
                     
                  
                  My Nymphe in haſt tho hynt me by the hand
                  And as we ſammyn walkyt furth in fere
                  I the declare (ſayd ſcho) ȝone myrrour clere,
                  The quhilk thow ſaw afore dame Venus ſtand
                  Signifyes nothing ellis till vnderſtand
                  Bot the gret bewty of thir ladyis facis
                  Quhairin louers thinkis thay behald all gracis.The Auctors conclution of Venus 
                           〈◊〉
                        
                     
                  
               
               
                  ¶ Scho me conu
                        •
                     yit finally to tell
                  With gret pleſance ſtraucht to the ryche caſtell
                  Quhare mony ſaw I pres til get ingres
                  Thare ſaw I Synon and Achittefell
                  Preſſand til clym the wallis,The Palice of honour is patent for honeſt vertuus men an not for vi
                        
                           •
                        ius fals 
                           •
                         craftye pepyll. and how thay fell,
                  Lucyus Catalyn ſaw I thare expres
                  In at a wyndow pres til haue entres
                  Bot ſuddandly Tullius come with a buke
                  And ſtrake hym doun quhill all his chaftis quuke,
               
               
                  ☞ Faſt clymmand vp thay luſty wallys of ſtone,
                  I ſaw Iugurtha and treſſonabill Tryphon
                  Bot thay na grippis thair mycht hald for ſlyddir,
                  Preiſſand to clym ſtude thouſandis m
                        •
                     ny one
                  
                     
And in to the ground thay fallen euery one.
                  Than on the wall a garatour I conſidddir
                  Proclamand lowd that did thayr hartis ſwiddir▪
                  
                  Out on falſhed the mother of euerye vyce,Falſ
                           ••••
                         the moder of al vice.
                  
                  Away inuy and brynnand couetyce.
               
               
                  ¶ The garatour my Nymphe tho to me tald
                  Wes clepyt Lawte kepar of the hald
                  Of hie honour, and thay pepyll out ſchete
                  Swa preſand thaym to clym, quilum wer bald
                  Rycht vertuus ȝoung, but fra tyme thay woux ald
                  Fra honour hail one vice thair mindis ſete.
                  Now ſall thow go (quod ſche) ſtraucht to the ȝete
                  Of this palyce, and entre but offence
                  For the portar is clyped pacience.Patience.
                  
               
               
                  ¶ The mychty prynce,The 
                           〈◊〉
                         of the Prince of hir honore wyth hys Palys & Court. the greteſt Empriour
                  Of ȝone Palyce (quod ſcho (hecht hie honour,
                  Quham to diſſeruys mony traiſt officiare
                  For charite of gudlynes is the flour,
                  Is maiſter houſhald in ȝone criſtall tour.Charity, 
                           •
                        ōſtance.
                  
                  Ferme Conſtance is the kyngis Secritare.
                  And Liberalite heicht his Theſaurar.Liberalite Innocens d
                           ••
                        otyon.
                  
                  Innocens and Deuocyon (as efferis)
                  Bene clerkis of cloſet and cubeculeris.
               
               
                  His Comptrowere is clepyt Diſcretioun.diſcrecion Humanite Trew relation peace temperance.
                  
                  Humanyte, and trew relatioun
                  Bene yſcherris of his chamlmer morow and eue.
                  Peace, Quyet Reſt, oft wakis vp and doun
                  In till his hall as marchellis of renoun,
                  Temperance is cuke, his mete to taſt and preue.
                  
                     
Humylyte karuar that na wych
                        •
                      lyſt greue.Humilite▪ diſcypline mercye
                  
                  His maiſter ſewer, hecht vertuus diſcipline
                  Mercy is copper, and mixis weil his wyne
               
               
                  ¶ His Chanceller is clepyt conſcyence
                  Quhilk for na meid,Conſciēce iuſtyce prudence diligens clene lyuyng. will pronounce a fals ſentence.
                  With him are aſſeſſouris four of one aſcent
                  Science, prudence, Iuſtice, Sapience.
                  Quhilkis to na wycht, lyſt committing offence▪
                  
                  The chekker rollys and the kyngis rent
                  As auditouris thay ouirſeis quhat is ſpent.
                  Labourus, diligens, gud werkis, clene liuyng
                  Bene out ſtewartis, and catouris to ȝone kyng.
               
               
                  ¶ Gud hope remanys, euer amang ȝone ſort
                  A fyne menſtral with mony mow and ſport.Pope.
                  
                  And piete is the kyngis almoſei
                        •
                     
                  
                  Syne fortitude (the rycht quha lyſt report.Piety.
                  
                  Is lieutenand al wrachys to comfort,Fortitud.
                  
                  The kyngis mynȝeon roundand in his Eyr
                  Heicht verite did neuir leyl man deir
                  And ſchortly euery vertew and pleſance
                  Is ſubiect to ȝone kyngis obbeyſance.Veryte
                  
               
               
                  
                     ❧ Come on (ſayd ſche) this ordenance to vyſyte
                  Than paſt we to that criſtall Palyce quhyte,
                  Quhare I abayd the entre til behald.
                  I bad na mare of pleſance nor delyte.
                  Of luſty ſycht, of ioy and blys perfyte,
                  Nor mare weilfare til haue abone the mold
                  Than for til ſe that ȝet of byrnyſt gold.
                  Quhare on thair of maiſt curiuſly ingraue,
                  
                     
All naturall thyng men may in erd conſaue.
               
               
                  ¶ Thare wes the erth enueronyt wyth the ſee,
                  Quhare on the ſchyppes ſaland mycht I ſe.
                  The ayr, the fyre, all the four elymentis.
                  The ſperis ſeuyn, and primum mobile.
                  The ſygnis twelf perfytly euery gre.
                        
                           〈◊〉
                        
                     
                  
                  The zodiak hale as bukis repreſentis,
                  The poil antertik that euer him ſelfe abſentis,
                  The poil artik and eik the vr
                        •
                     s twane
                  The ſeuyn ſterris, pheton, & the Charle wane.
               
               
                  Thare wes ingarf quhow that ganamedis
                  Wes reft till heuyn, as men in Ouyd redis,
                  And on till Iupiter made his cheif butlare
                  The douchters fare in to thayr luſty wedis,
                  Of Dorida amyd the ſee but dredis
                  Swymmand, and part wer figurit thare
                  Apon a crag dryand thair ȝalow hare
                  With facis not onlyk, for quha thaym ſeyng
                  Mycht weil conſyddir that thay al ſiſteris beyng.
               
               
                  
                     ❧ Of the planetis all the coniunctionys,
                  Thare epiſciclis, and oppoſionis.
                  Wer proturyt thair, and quhow thair courſis ſwagis
                  Thare naturale, and dayly montionis,
                  Eclipſe, aſpectis▪ and degreſſyonys,
                  Thare ſaw I mony gudly perſonagis,
                  Quhilkis ſemyt
                        •
                     ll luaſty quyk ymagis,
                  The werkmanſchip excedyng mony fold
                  The precyus mater, thocht it wes fyneſt gold.
               
               
                  
                  ¶ Wondrand here on agane my wyll but lete
                  My Nymphe in grif ſchot me in at the ȝet
                  Quhat Deuyl (ſaid ſcho) hes thou not ellis ado.
                  Bot all thy wyt ann fantaſy to ſet
                  On ſic dotyng, and tho for fere I ſwet
                  Of her langage, bot than anone ſaid ſcho,
                  Liſt thou ſe farlyes, behald thaym ȝondir lo
                  ȝit ſtudy not ouir mekil a dreid thow vary,
                  For I perſaue the halflyng is in a fary▪
                  
               
               
                  
                     ❧ Within that Palyce ſone I gat a ſycht
                  Quhare walk and went ful mony worthy wicht
                  Amyd the cloſe with all myrthys to wale.
                  For lyk Phebus with fyry bemys brycht
                  The wallys ſchane, caſtand ſa gret a lycht,
                  It ſemyt lyk the heuyn Imperiall.
                  And as the cedir ſurmontyth the rammale
                  In perfyt hycht, ſa of that court a glance
                  Excedis far all erdly vane pleſance.
               
               
                  ¶ For lois of ſycht conſiddir micht I nocht
                  Quhow perfytly the ryche wallys wer wrocht,
                  Fra the reflex of criſtall ſtanys ſchone,
                  For brychtnes ſkarſly blenk thairon I mocht,
                  The purifyit ſiluer (ſoithla as my thocht)
                  In ſteid of ſyment, wes ouir all that wone
                  ȝet round about ful mony a beriall ſtone▪
                  
                  And thaym couiunctly Ionyt faſt and quemyt.
                  The cloſe wes paithit with ſiluer as it ſemyt.
               
               
                  ¶ The durris and the wyndois all wer breddyt.
                  with maſſy gold, quhare of the fynes ſcheddit.
                  
                     
With byrnyſt euyr baith Palyce and touris
                  Wer thekyt weil maiſt craftely that cled it.
                  For ſo the quhitly blanchit bone ouirſpred it
                  Mydlyt with gold, anamalyt all colouris.
                  Iuporturat of byrdis, and ſwete flouris
                  Curius knottis, and mony ſle deuyſe.
                  Quhilk is to behald wes perfyt paradice.
               
               
                  And to proceid▪ my Nympe and I furth went
                  Straucht to the hall throw out the Palyce ient,
                  And ten ſtagis of Thopas did aſcend
                  Schit wes the dure, in at a boir I blent,
                  Quhare I beheld the gladdeſt repreſent
                  That euir in erth a wrachit caty wekend.
                  Brelfly theis proces til conclude and end
                  Me thocht the flure wes al of amatiſt,
                  Bot quhare of war the wallis I ne wiſt
               
               
                  ☞ The multitud of prectius ſtonis ſere
                  Thair on ſwa ſchane my febill ſycht but were
                  Mycht not behald thair vertuus gudlynes
                  For all the ruf) as did to me appere)
                  Hang full of pleſand lowpyt ſaphyrs clere.
                  Of dyamantis, and rubys (as I ges)
                  Wer all the burdis maid of maſt riches
                  Of ſardanus, of Iaſpe, and ſmaragdane
                  Treſtis, formys, and benkis wer polliſt plane.
               
               
                  ¶ Baith to and fro a myd the hall they went
                  Rial Princis in plate and armouris quent
                  Of byrniſt gold, cuchit with precyus ſtonys.
                  Intronyt ſat a god armypotent,
                  
                     
On quhais gloryus viſſage) as I blent)
                  In extaſy be his brychtnes atonys
                  He ſmate me doun and byrſyt all my bonys.
                  Thare lay I ſtill in ſwoun with cullour blaucht
                  Quhil at the laſt my Nymphe vp hes me kaucht.
               
               
                  ¶ Syne wyth gret pane with womentyng and care,
                  In hir armys ſcho bare me doun the ſtare,
                  And in the clois full ſoftly laid me doun,
                  Held vp my hede to tak the hailſum ayre
                  For of my lyfe ſcho ſtude in gret diſpare,
                  Me till awalkay wes that lady boun,
                  Quhill finally out of my dedly ſwoun
                  I ſwyth ouircome, and vp my Eyne did caſt
                  Be myrry man (quod ſcho) the werſt is paſt.
               
               
                  ¶ Get vp (ſcho ſaid) for ſchame be na cowar
                        •
                     
                  
                  My hede in wed thow hes a wyfis hart.
                  That for a pleſand ſycht is ſo myſmaid
                  Than all in anger apon my fete I ſtart,
                  And for hir wordis wer a ſo appyrſmart
                  On to the Nymphe I maid a buſtuus braid▪
                  
                  Carlyng (quod I) quhat wes ȝone, at thow ſaid.
                  Soft ȝow (ſaid ſche) thay ar not wyſe that ſtryuys
                  For kyrkmen wer ay Ientill to ther wyuys.
               
               
                  
                     ❧ I am rycht glaid thou art wordyn ſo wycht
                  Langere (me thocht) how had nothir fors, ne mycht▪
                  
                  Curage, nor wyll for till haue greuyt a fla,
                  Quhat alyt the to fall (quod I) the ſycht
                  Of ȝone goddes grym 
                        •
                     yry viſſage brycht
                  Ouirſet my wyt and all my ſpretis ſwa,
                  
                     
I mycht not ſtand, bot wes that ſuyth? ȝa ȝa?
                  Than ſaid the Nymphe rycht merylie and leuch.
                  Now I conſiddir thy malt hart weil eneuch.
               
               
                  ¶ I wyl (quod ſcho (na mare the thus aſſay
                  With ſic pleſance quhilk may thy ſprete effray
                  ȝit ſall thow ſe ſuythly (ſen thou art here)
                  My lydyis court in thair gudly array.
                  For till behald thair myrth cum on thy way.
                  Than hand in hand ſuyth went we furth in fere
                  At a poſtrum towart the fair herbere,
                  In that paſſagis full faſt at hir I franyt
                  Quhat folk thay wer within the hall remanyt.
               
               
                  ¶ ȝon wer (ſaid ſcho) quha ſa the richt diſcriuys
                  Maiſt vailȝeand folk, and vertuus in thair lyuys,
                  Now in the court of honour thay remane
                  Victortuſly, and in all pleſance thryuys,
                  For thay with ſpere, with ſwerdys, and wyth knyuys.
                  In iaſt battell wer fuddyn maiſt of name.
                  In thair promyttis, thay ſtude euir fyrm and plane,
                  In thaym aboundit worſchyp and lawte
                  Illumynyt with liberalite.
               
               
                  
                     ❧ Honour (quod ſcho) to this heuinly ryng
                  Differris richt far from warldly honoring.
                  Quhilkis but pompe of erdly dignyte
                  Gyuyn for eſtate of blude micht or ſic thyng.
                  And in this countre prynce, prelatee or kyng
                  Alanerly ſall for vertu honoryt be.
                  For erdly glore is not bot vanyte
                  That as we ſe▪ ſa ſuddandly will wend
                  
                     
Bot vertuus honour neuir mare ſall end.
               
               
                  ¶ Behald (ſaid ſcho) and ſe this warldly glore
                  Maiſt inconſtant,
                        
                           〈◊〉
                         warldly glorye is bot a dreame. maiſt ſlyd and tranſitore
                  Proſperite in erd is bot a dreme
                  Or lyk as man wer ſteppand ouir a ſcore.
                  Now is he law, that wes ſo hie to fore.
                  And he quhilum wes borne pure of his deme,
                  Now his eſtate ſchynys lyke the ſonne beme
                  Baith vp and doun, baith to and fro (we ſe)
                  This warld weltrys as dois the wally ſee.
               
               
                  ¶ To papis, biſchoypis, prelatis, and primatis,
                  Empriouris, kinges, princes, poteſtatis
                  Deth ſettis the terme, and end of all thair hycht,
                  Frathay began, late ſe quha on thaym watys.
                  Na thyng remanis, bot fame of thair eſtatis.
                  And not ellis bot vertuus werkis richt
                  Sall with thaym wend, nother thair pompe nor mycht
                  Ay vertu ryngis in leſtand honour clere
                  Remembir than that vertu hes no pere.
               
               
                  ¶ For vertu is a thing ſa precyous
                  Quhare of the end is ſa delycious,A comēdacion of vertue quhilk is the vay to honour and not riches or hie blud.
                  
                  The warld ma not conſyddir quhat it is.
                  It makis folk perfyte and glorious.
                  It makis ſanctis of pepill vicious.
                  It cauſis folk ay leue in leſtand blys,
                  It is the way til hie honour I wys.
                  It dantis deth, and euery vice thorow mycht
                  With out vertu, fy on all erdly wycht.
               
               
                  
                  ¶ Vertu is eik the perfyte ſikkyr way,
                  And not ellis, til honour leſtand ay.
                  For mony hes ſene vitious pepil vpheit
                  And eftir ſone thair glory vanys away
                  Quhar of exemplis we ſe this euery day.
                  His erdly pompe is gone, quhen that he deyt
                  Than is he with no erdly frend ſuppleit
                  Sauand Vertu. wetllis him hes ſic a fere.
                  Now wil I ſchaw (quod ſche) quhat folk bene here,
               
               
                  ¶ The ſtrangeſt Sampſon, is in to ȝone hald.
                  The forſy pyſ
                        •
                     and Hercules,Exemplis of vertuus men & women, ſo bald.
                  The feirs A chill, and all the nobillis nyne.
                  Scipio, Affricane, Pompe
                        •
                     us the ald.
                  V
                        •
                     hir mony quhais namys afore are tald
                  With thouſandis may than I may here diffine.
                  And luſ
                        •
                     y ladyis amyd thay lordis ſyne.
                  Semiramis. Thamar▪ Ypolytha,
                  Pantyſſale. Medus, Cenobia.
               
               
                  ¶ Of thy regyon ȝondir bene honorit part.
                  The kyngis Gregor, Kened, and kyng Robert.
                  Wyth otheris mo that beis not here reherſyt.
                  Varyit (quod ſcho) ay be thy megyr hart.
                  Thow ſuld haue ſene had thou biddin in ȝon art
                  Quhat wyſe ȝone heuynly company conuerſyt
                  Wa worth thy feby
                        ••
                      brane ſa ſone wes perſit.
                  Thow mycht haue ſene remanand quhare thow was
                  A huge pepyl punyſt for thair treſpas,Vicious people punyſhed.
                  
               
               
                  ¶ Quhilkis be wilfull manyfeſt Arrogance
                  Inuyus pryde, pretendit Ignorance,Inuye. Pryde,
                  
                  
                     
Fowle dowbilnes, and diſſate vnameudit,
                        
                           〈…〉
                        
                     
                  
                  Enforcis thaym thair ſeluyn til auauce
                  Be ſle, falſheid, but lawte or conſtance
                  Wyth ſubtelnes and ſlychtys now commendit
                  Betraiſand folk that neuir to them offendit,
                  And vpheis thaim ſelf throw frawdful lippis
                  Thocht god cauſe oft thare erdly glore eclippis.
               
               
                  ☜ And nobillis cumyn of honorabill anceſtry.
                        
                           〈◊〉
                         & craftynes a
                           •
                         haldy
                           ••
                         wiſdome now a dayes verite & iuſtice is 
                           •
                        al
                           •
                        yt ſimplycitye & folyſhnes.
                  
                  Thair vertuus nobilite ſettis nocht by
                  For diſhoneſt vnlefull warldly ways.
                  And throw corruppit couatus Inuy
                  Bot he that can be dowbill, nane is ſet by.
                  Diſſate is wiſdum, lawte, honour away is.
                  Rycht few or nane takis tent thair to thir days.
                  And thair gret wrangis till reforme but let
                  In Iudgement ȝone god wes ȝondir ſet
               
               
                  ¶ Remanand ȝondir, thow mycht haue herd belyue
                  Pronouncit the gret ſentence diffinytiue
                  Twichand this actioun and the dreidful pane
                  Execute on treſpaſſouris ȝit on lyue.
                  Swa that thair malyce ſall na mare preſcryue.
                  Madame (quod I) for goddis ſaik turn agane.
                  My ſpreit deſyris to ſe thair torment fane.
                  (Quod ſcho) richt now thare ſall thow be reioſyt.
                  Quhen thow hes tane the ayr and bettir appoſyt.
               
               
                  ¶ Bot firſt thow ſal conſiddir commoditeis
                  Of our gardyng, lo full of luſty trees,
                  All hie cypres of fle wer maiſt fragrant▪
                  
                  Our ladyis ȝonder biſſy as the beis
                  
                     
The ſwete floriſt colouris of rethoreis
                  Gaddris full faſt mony grene tendir plant.
                  For with all pleſance pleniſt is ȝone hant.
                  Quhare precious ſtanys on treis doyth abound
                  In ſted of frute chargyt with peirlis round.
               
               
                  
                     ❧ On till that gudly garth thus we proceid
                  Quhilk with a large fowſy fare on breid
                  Inuenoryt wes, quhare fyſches wer enew
                  All wattir foulis, wer ſwomandthair gud ſpeid,
                  Als out of growand treis thair ſaw I breid,
                  Foulys that hyngand by thair nebbis grew
                  Out ouir thay ſtank of mony diuers hew
                  Wes laid a tre, ouir quhilk behouyt we pas
                  Bot I can not declare quhare of it wes,
               
               
                  ¶ My Nymphe went ouir chargeand mefelow faſt,
                  Hir till obbey my ſpretis wour agaſt,
                  Swa peralus wes the paſſagis till aſpy.
                  Away ſche went, and fra tyme ſche wes paſt
                  Apon the bryg I entrit at the laſt.
                  Bot ſwa my harnys trymlyt biſſyly
                  Quhyl I fell ouir and baith my fete ſlaid by.
                  Out ouir the hede in to the ſtank adoun
                  Quhare as methocht, I wes in point to droun
               
               
                  ¶ Quhat throw the byrdis ſang & this affry,The 
                           〈…〉
                         frome his dreame to him ſelf agane.
                  
                  Out of my ſwoun I wall
                        •
                     ynnyt quhare I lay▪
                  
                  In the gardyn quhare I fyrſt doun fell
                  About I blent for richt clere was the day.
                  Bot all thys luſty pleſance wes away.
                  Me thocht that fare herbere maiſt lyk to hel.
                  
                     
In till compare of this ȝe herd me tell.
                  Allace, allace. I thocht me than in pane
                  And langyt ſare for till haue ſwounyt agane.
               
               
                  ¶ The byrdis ſang, nor ȝit the mery flouris,
                  Mycht not ameys my greuows gret dolouris.
                  All erdly thyng me thocht barrant and vyle.
                  Thus I remanyt in to the garth twa houris
                  Curſand the feildis with all the fare coullouris.
                  That I awolk oft wariand the quhyle
                  Always my mynd wes on the luſty yle
                  In purpoſe euir till haue dwelt in that are
                  Of rethorik cullouris til haue fund ſum parte.
               
               
                  ¶ And maiſt of all my curage wes aggreui
                        •
                     .
                  Becaus ſa ſone I of my dreme eſcheuyt
                  Nocht ſeand quhow thay wrechis wer torment
                  That honour mankyt aud honeſte myſcheuyt
                  Glaidly I wald amyd thys wryt haue breuyt
                  Had I it ſene quhow thay wer ſlane orſchent,
                  Bot fra I ſaw all thys weilfare wes went
                  Till mak ane end ſittand vnder a tre
                  In laude hf honour I wrait thir verſis thre.
               
               
                  ¶ O hie honour ſwete heuynly flour degeſt,
                  Gem vertuus,A ballade in the commendatiō of honour 
                           •
                         vert
                           ••
                        . maiſt precius, gudlyeſt
                  For hie renoun, thow art guerdoun condyng,
                  Of worſchyp kend, the glorius end and reſt,
                  But quhan in rycht▪ na worthy wicht, may leſt,
                  Thy gret puiſſance, may maiſt auance all thyng.
                  And pouerale, to myche auale, ſone bryng:
                  I the requyre, ſen thow but pere▪ art beſt
                  
                     
That eftir this▪ in thy hie blys we ryng.
               
               
                  ¶ Of grace, thy face, in euery place, ſo ſchynys
                  That ſwete, all ſpreit, baith heid and feit, inclynys.
                  Thy glore afore, for til implore, remeid.
                  He docht, rycht nocht, quhilk out of thocht, the tynis,
                  Thy name, but blame, and riall fame, dyuine is,
                  Thow port, at ſchort, of our comfort, and reid,
                  Tyll bryng▪ all thyng, tyll gladyng, eftir deid.
                  All wycht, but ſycht, of thy gret mycht, ay crinis
                  O Schene, I mene, nane may ſuſtene, thy feid.
               
               
                  ¶ Hail rois, maiſt chois, til clois, thy foys, gret mycht
                  Hail ſtone, quhilk ſchone, apon the trone, of lycht.
                  Vertew, quhais trew, ſuet dew, ouerthrew, all vyce,
                  Was ay, ilk day, gar ſay, the way, of lycht.
                  Amend, offend, and ſend, our end, ay rycht,
                  Thow ſtant, ordant, as ſant, of grant, maiſt wyſe
                  Til be, ſupple, and the, hie gre, of pryce,
                  Delyte, the tite, me quyte, of ſyte, to dycht.
                  For I apply, ſchortly, to thy deuyſe. &c.
               
            
         
      
      
         
            ¶ The auctor direkit his buke to the rycht
nobill Prynce, Iames the ferd Kyng
of Scottis.
            
               
                  
                     •
                  Ryumphus, Laud with Palm of victory
               The Laurere crown of infynyte glory
               Maiſt gracius prince, our ſouerane Iames the ferd
               Thy maieſty, mo
                     •
                   haue eternally
               Suppreme honour, renoun of cheualry,
               
                  
Felycite perdurand in this erd.
               With 
                     〈◊〉
                   blys in the heuyn by fatal werd▪
               
               Reſaue this ruſty rurall rebaldry
               Lakand cunnyng, fra thye puyr lege onlerd
            
            
               ¶ Quhylk in the ſycht of thy magnificence
               Confydand in ſo gret beneuolence
               Proponis thus my wulgare Ignorance
               Maiſt humely wyth dew obedyence
               Beſekand oft thy mychty excellence,
               Be grace til pardon all ſic variance,
               With ſum benyng reſpect of ferme conſtance.
               Remyttand my pretendit negligence
               Thow quhais mycht may humyll thyng auance▪
               
            
            
               ¶ Breif▪ burall quair, of eloquence all quyte
               with ruſſet weid, and ſentence imperfyte
               Til cum in plane, ſe that thow not pretend tha
               Thy barrant termis, and thy vyle endyte
               Sall not be min, I wyll not haue the wyte▪
               
               For as for me I quyt
                     •
                  leme that I kend tha,
               Thow art bot ſtouth, thyft louys lytht but lyte
               Not worth a myte, pray ilk man till amend tha.
               Fare on with ſyte, aud on this wyſe I end tha. &c.
            
            Finis.
         
         
            ¶ Imprinted at London in Fleteſtrete at the
ſygne of the Roſe garland, by Wyllyam
Coplande▪
            
         
      
   