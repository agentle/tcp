
      
         
            
            
               
DAPHN-AMARYLLIS.
            Authore Davide Humio Theagrio, Wedderburnensi.
            
            
               —CEDITE, quicquid
            
            
            
               Orbis habet, nec magnum usquàm temerate LEONEM.
            Gen. 49. 
                  〈 in non-Latin alphabet 〉
                TO 
                  〈 in non-Latin alphabet 〉
               .
            
               LONDINI, Excudebat Richardus Field. 1605.
         
         
            
            
            IACOBO BRITAN-NIARVM, ET GALLIARVM REGI verè maximo, salutem verè maximam.
            
            
               AN non per magnitudinem istam licet, IACOBE, regum orbis optime, nobis quoque pastoribus usurpare nomen tuum, salutare, gratulari? an ne amare quidem, aut benè precari? Audere jubet omnia bonitas tua, & hoc ipsum dubitare crimen vocat. Illud verendum ne seriùs accesserimus. At tibi fortasse vix dum à primis novi regni laboribus quies est. Et quî te serò laudet quisquam, quem semper meritò laudent omnes? Quin si probes, non serò; ni probes, nimis citò. Nos tamen juvat in partem publicae laetitiae venire. Tu si quid agat tua Caledonia veteris adhuc amoris memor requiris, en quae ostendit Musa rustica, te aves canere; responsare valles; praedicare Alphesibaeum nobilem pastorem; etiam obscurum Celiovedum; id est homines omne genus, urbanos, rusticos; notos, ignotos, magnorum, nullorum usuum sibi conscios: te tamen uno ore fremere; tibi, sibi; Reip. insulae; ecclesiae, orbi; privatim, publice gaudere, gratulari; omnia magna, fausta, ominari, precari, praesagire. Nec sibi tamen satisfacere, nec se satis exprimere. Quin cum plurima dicant, plura cogitent; cùm omnia precentur, plura cupiant; cùm maxima concipiant, majora expectent: florescere virtutem, marcessere ignaviam, excindi vitiorum hydram; extirpari tyrannidum monstra, per

te verum Herculem. Quae, & similia, in omnium nunc ore, an magniloquentium hyperbole; & non potiùs omina, ac ipsius Politices tacitè se hominum animis insinuantis, ipsissimae voces habendae sunt? Et quicquam jam potest post hos progressus arduum erecto animo videri? quicquam non pronum illi, qui haec tibi jam praestiterit? Sive media circumspicis; sive per illa ad authorem erigeris; in causas inquirens, & expendens? an vulgare quicquams an mediocre putandum, cui te paret, quod à te exigat? tot ingenii, naturae, fortunae dotibus, externis, internis; opibus, adminiculis, fulto, ornato, aptato, si quis unquàm, ad maxima quaeque perficienda. Et quid hoc, quaeso, aliud est, (si inter consultissimorum turbas, hoc quoque nobis pastoribus licet) quàm ad PIETATEM (quâ nulla nunc per orbem miserabilior persona; nulla te dignior, nec quae curâ tuâ magis egeat,) intra tuos primùm fines stabiliendam, mox & alienos inferendam? Et sane, si politicorum hominum rationibus accedimus, tu unus totius forsan orbis es, cui PIETAS etiam utilis sit; & propagando imperio aptissimum instrumentum. Si quidem fas id foret: ac non potiùs propter se suspicienda esset, rerum Regina, SVMMA. Dic IACOBE, rex verè maxime; dic Schelomo, eadem experte, an alibi acquiescere potest animus? an est in rerum hoc fastigio quod impleat, quod satisfaciat? aut dignum sentis quod agas; quo te impendas; quo torqueas? Dic inquam: te
                  
                     
                  
                  que
                interea iis artibus magis, magis
                  
                     
                  
                  que
                attolle; quantum te nuper supra antiquum tuum regnum sustulisti; iisdem praesagiis haud magis in futurum irritis. Nemo te unquam majore omnium favore, ad regni gubernacula accessit; nemo majore expectatione animos excitavit, aut grandioribus votis, & vocibus ora hominibus aperuit; ut omnes omnia optare, sperare, profari audeamus,

tui quantulicunque, etiam in Lamyriis aut Ocellis hisce montibus pastores, exultabundi, gratulabundi; quòd in haec tempora incidimus; quòd haec oculis, aut auribus hausimus; locatum te hoc in solio, hoc in marmore; spectandum orbi; mirandum. Cui tanto gaudio si impares, angusti spiritus, opiliones (ideoue nostri minùs memores interdum, aut compotes,) nec cohibere affectus, nec orationem, ut nunc fortassis, inchoatam, possumus; aliáve aliquâ impingamus, aut labamur, sit tuae, humanissime Principum, humanitatis; ignoscere: sit connivere, nec anxiè inquirere. Quin amorem interpretari libeat; & excusare, rusticae, esto, sed tuae tamen Phyllidis errores; & ejus qualiumcun
                  
                     
                  
                  que
                alumnorum: dum te certatim, quisque pro virili sua, ornare nitimur. Quod si aut magni poetae, aut grati pastoris subinde occurrat illud,
            
               Phyllida amo ante alias; nam me discedere flevit,
               Et longum formose vale, vale (inquit) Iola,
            
            Haud adeo cuiquam invidiosum esse potest desertae, & tot commodis viduatae solamen. Sic faxit. Sic bonorum omnium deliciae, sic orbis decus diù VIVE, VALE, REGNA. Amen.
            
               Caledoniorum tuorum minimus
D. Humius.
            
         
         
            
            Ad Librum.
            ABi verendas maximi in regum manus,
            Videt superbâ Luna quotquot orbitâ
            Magni recurrens axe sub claro poli,
            Et credo ineptus, & scio incultus Liber;
            Nec dignus ulla ex parte tanti principis
            Vultum, nec acris ferre Lumen ingenî,
            Scandentis astra celsa penna praepete
            Volventis alto magna mentis impete
            Ingentis. Is si te roget, qua maxime
            Refretus; altos sumpseris
                  
                     
                  
                  que
                spiritus,
            Ausúsque sacra irruperis negotia:
            Haud expavescens dic, voluntate unicâ.
            Nam quae placere cunque possent caetera;
            Cultum, nitorem carminis, decentiam,
            Sententiarum pondus, efficaciam,
            Praestabit ipse; forte vel frustrà exigat
            A vate quoquam: quippe solus possidet,
            Donata, danda, principi, vel subditis:
            Iunonis almae dona, magnae Palladis,
            Phoebi canoros barbito dulci modos.
            Fortuna quod dat, quod dat ars, quod indoles;
            Externa, quin interna, quaeque usquam bona:
            Rex quae poëtis, det; poëtae regibus:
            Solúsque regum concinit vatum choro;
            Solúsque vatum regis in subsellio
            Sedet; subactis jura dans mortalibus:
            Hoc juris aequi dicat: ut quae possidet
            Det ipse danda, desinat vel poscere.
         
         
            
            Ad Lectorem.
            
               AVdivi (Lector) obscura haec visa; & dolui: dolueroue, fi culpam meam putem. Nunc in vocibus nulla obscuritas; ut nec peregrinitas, nec insolentia: at nec in vocum constructionibus, phrasibus, aut hyperbatis. In rebus ut fortè sit propter continuam allegoriam, cùm & ea vulgata sit, haud multa esse potest attento te, & quid agatur gnaro. Illud subvereor, ne Echo ad finem versuum affixa judicium distrahat; ut dum utrique intendis, neutrum attendas. Et erat de illa admonitiuncula margini ascripta, quae Typographo inter excudendum, nescio quomodo, praetermissa est. Nunc paucula haec oro, exoratum te sine.
            1 Carminis contextus per se primùm perlegitor, dijudicator, expenditor: Echo interim omissâ; & vel prius, vel pòstlectâ.
            2 Bucolici carminis morem vulgatum adumbrandis rebus advertito: praecipuè in nominibus Synecdochen memento.
            3 Alioqui, ne nimis allegoriam cogitato, si quâ occurrat, admittito. Ni occurrat, ne anxiùs investigato, tantùm Prosopopoeiam agnoscito, & ubi opus substituito.
            4 Hoc autem quo rectiús fiat, supra omnia quid agatur attende: & semper ante oculos habe.
            Nempe cani sub Daphnidis nomine Serenissimum IACOBVM Regem functae Reginae in Regnum Angliae succedentem; quae & ideò cum honore sepelitur; & sub Amaryllidis nomine lugetur, laudatur, canitur; & ex ea vivâ, commoda; exfunctâ, incommoda: ut meliùs appareat, quae incommoda sustulerit ille; quae commoda attulerit. Hinc Inscriptio DAPHN-AMARYLLIS; & compositionis ratio (ut & hoc obiter indicem) praeter molliorem sonum, etiam praerogativa quaesita, praeposito Daphnidis nomine; qui praecipuus; & propter quem Amaryllis: licét illa tempore prior, priorem alioqui locum in compositione vendicare jure posse videretur. Haec summa (Lector) hos pastores; his aptos greges, pedum, caulam, & similia cogita: haud erunt fortasse caetera, ut haberi audio, difficilia.
         
      
      
         
            
               Ecloga prima, cui nomen PHILOMELA.
               
                  Formosam moestae lugent Amaryllida sylvae
                  Extinctam: Coryli tenues, tenuésque myricae,
                  Et lacero quercus, & pullo crine cupressi.
                  
                     
Illam Hamadryades; liquidâ illam Naiades undâ;
                  Et largum lachrimantur Oreades. Aspice, celso
                  Quanta supercilio devolvunt flumina montes!
                  Et riguos totis irrorant fontibus agros:
                  Auctum senserunt Tamesim Nereides; imos
                  Planxêre & thalamos, & pleno littora fluctu.
                  Ipse caput quassans demittit Cornua Cervus,
                  Pertaesus vixisse adeò, & vidisse dolorem
                  Immanem; nullâ dum carpit pabula ripâ.
                  Et voluit caedi, & venienti pectora telo
                  Obtulit. Aut densas fugit indignatus in umbras,
                  Dextram non, Amarylli, tuam. cui saepè solebat
                  Cedere; & ingenti moriens procumbere lapsu.
               
               
                  Triste silet Philomela: aut triste silentibus arvis
                  Ingemit. una cavum responsat cautibus Echo.
                  Annos larga poli dedit indulgentia: plures res.
                  
                  Sed voluêre illam pastores cernere culmos, mos.
                  
                  Faeturas
                        
                           
                        
                        que
                      gregis. vota haec: hic undique clamor amor.
                  
                  Mulcebat venienti aures. vestigia tantum Tantum
                  
                  Si tulit in sylvas; Salices, humilis
                        
                           
                        
                        que
                      Genista ista
                  
                  Concipere ingentes animos; & credere solo solo
                  
                  Hoc se foelices visu. sic omnia nutu nutu
                  
                  Et properare armenta, & sistere. Nulla tremoresmores
                  
                  Sensit ovis praesente lupo. quin ausa peregit regit;
                  
                  Saepe reum (videt ursus atrox, catulos
                        
                           
                        
                        que
                      reformat format
                  
                  Erudiens) sive insidias per densa salicta Ictâ
                  
                  Fugit: seu timuit natae. Ast Amaryllida fata ata
                  
                  Cùm tulerunt: fremit ille; ferox
                        
                           
                        
                        que
                      resumere torvos vos,
                  
                  Aspectus. trepidare caprae; atque horrescere vanos nos
                  
                  Ipse aries strepitus, seu frons crepet arbore, manet manet
                  
                  Seu stilla. ut gregibus scandit secreta remotus motus,
                  
                  Saxa caper! quantos praemugit bucula fluctus luctus.
                  
                  
                     
Et mihi, nescio quid, media de valle reclamat. At
                  
               
               
                  O vafra ne vulpe: truci tractúsve lupo, ne (o!) ne
                  
                  Grex gemat: & lacerâ foedatus viscera pelle, pelle
                  
                  Aut Rhodanum fugiens bibat, aut Indum exul Hydaspem: spem
                  
               
               
                  Sume animos caper; & venientibus objice cornu: cornu
                  
                  Haud temere acer Hylax ad limina gutture pleno, pleno
                  
                  Insidias latrat. pastores claudite saltus. altus,
                  
                  Aut propera, LEO fulve, tuum
                        
                           
                        
                        que
                      pedum cape iustus: Iustus
                  
                  Seu genus Hectoreo, seu sanguine clarus Achilleo: leo;
                  
                  Quò te fata vocant, quò nobile marmor; & ingens ingens
                  
                  Auguriis spes; & mentis praesagia verae. verè
                  
               
               
                  O si vicinis addens seè monticulis grex rex,
                  
                  Haec in pascua, & hanc caulam conspiret, avitam vitam
                  
                  Associans curámque vigil, fortisque laborem. rem
                  
                  Quos latè saltus, & quam formosus inundet det,
                  
                  Grex jam Daphni tuus! Fluvium seu propter O axem (ô!)axē
                     
                  
                  Seu mavis Tyberim. Interea non frigida mulctra ultra,
                  
                  Aestati, non lac deerit, non culmus aristis. istis.
                  
               
               
                  Iámque Ceres, viridem tellus
                        
                           
                        
                        que
                      ornata capillum Illum
                  
                  I am blandum primo rident tibi lilia vere: verè
                  
                  Ipsa placéntque sibi sic, praecocia: En nitet omnis (omnis
                  
                  Terra rosis: & nix illas, & purpura spargens gens)
                  
                  Accumulat Tyrias. Quam rarâ ingentia famâ ama
                  
                  Rura fremúntque, stupent
                        
                           
                        
                        que
                     ! ut pulsae pollice chordae, corde,
                  
                  Exultátque tuas meditari fistula laudes! laudes
                  
                  Et meritò volucrésque, ferae
                        
                           
                        
                        que
                      sequuntur honore! ore.
                  
               
               
                  Fascine abi; livórque; & tu metus exul ab ora orâ;
                  
                  Daphnis oves qua pascit; agens. Si tempora vivat vivat,
                  
                  Plena satis Daphnis: jam Pan, jam pascua regnet regnet
                  
                  Arva Pales rursus. Rursus volventia foelix foelix
                  
                  Saecula cervus agi mir abitur aurea: laetus, laetus
                  
                  Pabula
                        
                           
                        
                        que
                      agnoscet, quae carpserat hinnulus, ora orâ;
                  
                  
                     
Dictamno vacuus. non ille volantia rursus rursus:
                  
                  Tela timet lateri, aut latitantia retia flore. At Floreat
                  
               
               
                  Dextra negat Cornix, fatis
                        
                           
                        
                        que
                      annis
                        
                           
                        
                        que
                      renatis natis
                  
                  Tales se vidisse dies: queis vivere solo solo
                  
                  Securae volucres possent sub tegmine coelo coelo
                  
                  Vulturio intactae, atque Aquilae. Ergo omina charus charus,
                  
                  Noctifugo Phoebo, tibi sed cedens, LEO, gratus gratus;
                  
                  Clara canit Gallus sub lucem: haud Roma Britannos annos
                  
                  Impia jam metuet frustra: aut terrebit inultos multos.
                  
                  Tarpeius torquens fremebunda tonitrua flamen. Amen.
                  
               
               
                  Quod si non displicet rythmus, addi possit ANIMALIVM hic CHORVS.
                  
                     Finierat fremere omne nemus, pecudes
                           
                              
                           
                           que
                        , ferae
                           
                              
                           
                           que
                        : aequè
                     
                     Sic eat (ô!) dum fronde caper, dum per juga gramen Amen.
                     
                     Pascentur tauri; aut alta ad brumalia stramen: Amen,
                     
                     Dum
                           
                              
                           
                           que
                         aestu pecori; Zephyri
                           
                              
                           
                           que
                        , undae
                           
                              
                           
                           que
                         Levamen: Amen,
                     
                     Fatorum hoc Atropos confirmet numine stamen. Amen.
                     
                  
               
            
            
               
                  Admonitio ad intelligendam Echo.
               IAm Echo, si nolis, aut non vacet, securus praeterito. Non illa primarium locum tenet, sed secundarium; eumue precario: ornatui se fore & decori pollicita. Si fidem fefellit, apage perfidam; non tanti est, ut te torqueat. Nec ego fic ingeniosus videar. Delectare te volui (Lector) non angere: idue sacrum habeo; nec sciens volens in hoc peccem. Adeò ut & hic, cum audirem offensionem Echo nonnullis fuisse, tollere eam statuerim. Sed subiit animum religio, Daphnidi tam amicam & benevolam violare: aut silentium, illum quomodocunque celebranti imponere. Occurrit etiam, posse aliquibus molestiae non esse: posse placere, & delectare. Horum rarionem habendam esse: caeteros hactenus admoneri, ut quòd nolint ipsi, praetereant; aliis, qui fortè volent, relinquant.
               
                  
Itaque quisquis es, qui & hîc laborem nostrum videre vis; sic illam respondentem considera.
               Primis tribus versibus singulis, singulas voces subjicit; Philomelae, subditorum vota reginae suae benè precantium, canenti, aut assentiens: (ut in voce (RES) aut causas reddens: primo consuetudinem, (in voce MOS) est enim subditorum mos, benè precari Principibus, & faustis acclamationibus venientes prosequi. Deinde veram benevolentiam (in voce AMOR.)
               Inde ex suis responsionibus orationes continuas contexit: quas videre est, suis quasque punctis, & membris distinctas: quae diligenter attendenda: quippe neglecta non parvam fortassis huic obscuritati causam dederint. Tamen ut omnia faciliora tibi sint, non grauabor ipsas orationes oculis subjicere, uno intuitu inspiciendas.
               Et primo est, functae REGINAe EPITAPHIVM, in quo Echo LAVDEM hanc canit:
               
                  Tantùm ista solo nutu more regit, format.
                  Hunc LVCTVM:
                  Ictâ: ata vos; nos manet motus, luctus.
               
               Tum est in Adventum, Serenissimi REGIS Congratulatio: ubi Consolatio, Laus, & futura BONA.
               
               
                  At (o!) ne pelle spem, cornu pleno, altus, Iustus, Leo, ingens verè REX, vitam, rem det (ô!) axem ultra istis.
               
               Ad eum colendum, Exhortatio haec.
               
                  Illum verè omnis gens ama corde, laudes ore.
               
               Ad benè precandum, & Formulam concipit:
               
                  Ora: vivat, regnet foelix, laetus.
               
               Et Orationem ingeminat;
               
                  Ora rursus: floreat natis, solo, caelo, charus, gratus annos multos. Amen,
               
               
                  Aequè Amen: Amen, Amen, Amen.
               
               Quòd si adhuc libet perspicere an haec ita sint, & quomodo praestita: facild erit singulas voces versibus suis aptatas componere.
               Tu expende (Lector) & conatibus fave: laborem agnosce, & ignosce, facilis, erroribus. Quin ipse aggredere, majore ingenio, otio, fortunâ: & perfice. Novumue DAPHNIN, novo artificio orna.
               Et haec quidem doctioribus satis: fortè plus satis. Nec pigebit tamen, ut & rudioribus per omnia consulam, ampliorem expositionem, praesertim allegoricam hîc attexere. Tantum, candorem paciscar, id est, veniam, Lector: aut amicam admonitionem, si quid tu aliter faciendum fuisse existimes.
            
            
               Allegorica expositio.
               
                  Formosam] Corporis nempe: sed magis animi dotibus. Lacero, pullo crine] ut lugentes solent. Alluditur ad quercus folii illam formam; ad Cupressi illum colorem, quae etiam funeribus dicata. Et riguos tot is] Allusio ad anni eam tempestatem; pluviam, & nivium resolutione amnes augentem. Planxere] planct

is lugentium est: & mare dicitur littora plangere. Sic proximo versu, Caput quassans demittit cornua Cervus] Animal vicissimum, longaevus quisque, qui sub Reginae imperio diutissimè vixerit. Cui saepè solebat cedere] Hoc illa lusu usa dicitur, ut balistâ inter venandum Cervum feriret. Philomela] Id est, quisquis melodiam & Musas amat: hoc innuente voce, sive aetimologiâ suâ, sive per Synecdochen. Ergo Poetae praecipuè, & literati quivis. Canit autem primò LAVDEM: ubi haec praecipua: subditorum verus amor: summa reverentia, promptum obsequium: securitas ab injuri â ferendâ: metus deterrens ab inferendâ ob exercitam justitiam: in quibus haec vulgata Genista] Id est, infimae sortis homines: Ovis, innoxii & infirmi; Lupus, Vrsus, noxii & violenti. Catulos
                        
                           
                        
                        que
                      reformat erudiens ursus] Fertur id animal informem partus massam lambendo effingere, & formare. Huc alluditur, & ad mores transfertur. Ast Amaryllida fata cùm tulerunt] Hic eâ mortuâ LUCTUM canit. Quòd resumat ferociam licentia se professa: Turbata omnia: metus infirmis: ne potentibus quidem securitas; omnibus de re privatâ, publicâ solicitis. Vbi Caprae, infirmiores; Aries, Caper, gregis duces, & Magnates. Seu fons crepet arbore] Id est, levissimâ quâ
                     
                        
                     
                     que
                   de causâ. Scandit saxa] nempe sibi, quâ potest, cavens. Praemugit bucula] Id est, mugiendo praesagit, aut praedicit, rerum fluctus ac tempestates. est inter tempestatum praegnostica; vide Virgil. in Geor. Nescio quid reclamat] Echo erat: at illa, seu nesciens, seu dissimulans, ad amplificandum metum trahit; gemitum innuens oppressi regni; aut opprimi metuentis; adeoue sedibus fortè pelli, proximo ver. Per aversationem, O vafra, &c. ubi vulpes, fraus, vel fraudulentus est; Lupus vis, vel violentus: à quibus utrisque regno illi periculum. Rhodanum, Hydaspem] Fluvii sunt Galliae, Indiae, i. quocunque locorum. Sume animos caper.] Remedia horum malorum, ut animis, fortitudine & constantiâ resistatur: cornu, id est, viribus & Marte. etiam consilio & prudentiâ praeveniendo pericula, Claudendo saltus, id est, regni omnes aditus: quae omnia à prudentissimo consilio facta, armatâ classe, vetitâ transvectatione, &c. demùm, (quod unum verum remedium, quoue omisso, caetera frustrà futura fuerant) Vt IACOBVS Rex, Iustus, haeres, fatis debitus, auguratione mentium ab hominibus designatus, spei plenus & mentis suae praesagiis regnum suum capesseret: idque incunctanter aliis posthabitis. est autem Caper, dux gregis, ut suprà, quisquis is fuerit, à cujus prudente consilio, potentia, fortitudine, res acta sit sive is unus aliquis fuerat; sive plures, junctâ operâ. Hylax] canis nomen, sagacissimus quisque. qui an meritò insidias undelibet aut interregno, aut novo regno subolfecerit, quivis judicet. Pastores, i. Magnates; consilium illud.
               LEO fulvus] Serenissimi regis insignia, notiora quàm ut admonitione egeant. At nihil debuit, aut potuit, vulpi, & lupo, fraudi & violentiae, potiùs opponi, quàm generosum hoc animal, erecto animo, & vera virtute; utramque despiciens, & discutiens: sanè Justus, multis nominibus, animantium rex; id
                     
                        
                     
                     que
                   Naturâ, Merito, Iure, Consensu. Propera] Celeritate utendum, ad praeveniendum aliorum conatus, innuit. Et an non factum; cum posthabitis omnibus, regnum vocatus sine morâ adiit? Seu genus Hectoreo, seu sanguine clarus Achilleo] hoc ad claritatem, fortitudinem, gener ositatem, etiam ad jus pertinet. Si quidem

à Trojanis oriundos incolas, & Londinum Novam Trojam dictam, verum est. Est enim & IACOBO regi, ut à priscis Britonibus oriundo, communis origo; ut & à Francis, qui ad Francionem genus suum referunt, adeo
                     
                        
                     
                     que
                   ad Hectorem: qui an non Trojae haeres? sicut & Achilles jure belli Dominus, ut victor; Graecus; Graecorum fortissimus; à quibus nostri suum Gathelum: unde Pergustus, unde, Jacobus. Fata] Vatum praedicta; sive prophetarum interpretere; satis nota: (fortè & nimis) sive poetarum, quotquot illum ab incunabulis cecinerunt, haud ambigua Marmor] quod docet additum epithetum (nobile) nobis semper; nunc (puto) & omnibus gentibus. de quo vulgatum illud, sive scriptum sive inscriptum, antiqui numeri carmen, à me puero apud Johannem Majorem lectum, & memoriae mandatum.
               
                  Ni fallat fatum, Scoti quocunque locatum
                  Invenient lapidem, regnare tenentur ibidem,
               
               Scotorum olim regibus inaugurandis destinatum: donec ab Edvardo primo Londinum translatum, coronato Iacobo nunc rege, diu irrisam hanc vocem, haud irritam fuisse res ostendit. Spes & mentis praesagia] Te appello IACOBE, an haec non ita sint; & hanc spem quantus, ac quandiu alueris? O si vicinis addens se è monticulis.] Quartum & ultimum hoc futurum remedium malorum, etiam recidivorum; si coalescant hae in unum gentes, positis odiis & impedimentis quibuscunque: quod & gregi salutare, & pastori magnificum; & ad quaevis maxima aggredienda, propagandis quàm longissimè extra insulam imperii finibus, infinite aptum instrumentum. ad quod vota extenduntur: & inde futura foelicitas jam nunc praecipitur, ac praedicatur. Monticulis] Insulae pars montosâ; Scotia. Grex] ista natio. Caulam] regnum. Avitam curam] quis hoc tam iniquus iis neget? & prorsus hebetes putet gestare pectora? Non tam aversus equos (ut ait ille nostro Sol jungit ab orbe, ut non & genuerit olim, & nunc gignat haud spernenda in quoscunque usus ingenia: Fortis] hoc nec ipsa inuidia detraxerit. DAPHNI] Sic signatum à maximo poetâ maximum imperatorem aiunt. Quem imitari, & idem ominari fas esto. Nec tamen prorsus inani voce, quae à lauro non aliena & Phoebum, & Martem, Poeticam & victoriam, pacis & belli artes, aut pacis & belli artibus praestantem innuat. Grex jam, Daphni, tuus] i. populus illi subditus; Britannus, (vel quocunque nomine conveniat, appellandus) foris longè, latè florebit; domi omnibus bonis abundabit, ejus ductu, his adminiculis, quae uniti hi populi communibus animis, viribus, communi consilio administrabunt. Oaxem, Tiberim] i ubivis locorum. Sunt autem fluvii, ille in Creta. hic notus in Italiâ. Mulctra, lac, culmus, aestati] i. quaecunque bona suo tempore. Ceres, Tellus, Iilia, Rosae arrident tibi, nempe Daphnidî. Rura, fistulae, chordae, ferae, volucres, meditantur, laudant: quid aliud quim Prosopopoeia? quod an non licet? & an non satis? nec sic fuerit obscurum quicquam, nec inane, quàm simplicissimè accipientibus. Tamen si quis per Lilia, intelligere hic velit insignia illa Franciae: si per rosas Angliae symbolum, haud valdè à scopo aberraverit, & mente scribentis; qui & illud praestare, & huc alludere non ineptum putavit. Rident autem, sive quòd ea jam sua vendicat DAPHNIS: sive quòd qui iis utitur benevolentiam suam missis Legatis testatus

sit. Primo vere] sive anni, sive regni. Placent
                        
                           
                        
                        que
                      sibi sic] nempe quòd studium suum sic ostentent, sapere se putant; & è re suâ esse Praecocia] i. praepropera, omnia antevertendo. Et flores quidem illi non primo vere, sed adulta aestate, saltem in his regionibus, rideresolent. Nix, purpura] Rosa utraque, alba & rubra, ut vocant, Lancastriae & Eboracensis familiae symbola. Fistula, chordae] rusticae, urbanae Musae. Fascine abi, &c.] amotis omnibus malis, omnia bona florebunt. Domi rerum abundantia, re pecuariâ (in voce Pan, Pales) pace certâ, & undique fidâ; omni hominum generi (in Cervus, volucres) ab insidiis & vi (tela, retia) quocunque hoste; externo, domestico (vulturio, Aquilae.] Adeò ut metus ipsi Romae tam formidabili, & semper minaci ultrò inferatur. Fascine] Sic liceat, Lector, tuâ bonâ veniâ, quasi persona aliqua priscorum Deorum, quales sibi finxerunt veteres usque ad Pallorem, & Pavorem. quod, cum primo scriptum sic esset, mutavit Typographus in (Fascinum) tanquam usitatius, errorem illud ratus; ut in primâ editione videre est. Quod mihi tamen deditâ operâ cùm factum esset, quanquam (fatear) nullo tunc exemplo, posteà contigit eandem vocem apud Julium Scaligerum invenire: idue semel, atque iterum in quartâ Eclogarum, quas Nymphas indigenas, inscripsit; & Poetices libro sexto, qui Hypercriticus; in Calpurnio: virum sanè summum, & cujus auctoritate apud doctos, quid non audeas? Fascinare autem putantur lingua, pes, oculus, cor: haec averruncantur: Etiam Invidia & Metus. Daphnis oves qua pascit] i. à totâ insulâ, vel regno potiùs, ubicunque id jam sit, vel fore contigerit, tam ab ipso, quàm suo populo. Pan, pales] Satis de his suprà, ut & simpliciter & perspicuè omnia vitae commoda complexis. Sin & alia scire expetis, quae spectata sunt; in mentem revoca, quis verus pastor, quae vera pascua sunt; quem verum & magnum Pana agnovit, & confessa est. cedens jam suo regno gentium idololatra superstitio, cùm ait, Pan magnus mortuus est. Saltem quem nos seriò animarum Pastorem agnoscimus Cujus quàm laeta, quam lata sub JACOBO Rege pascua speramuslin quantam expectationem erigitur terrarum orbis! & ob hoc ipsum à DEO datum; & in hoc fastigium erectum putat. Saecula aurea] Non quae sic ridentur; quia iis solùm aurum in pretio est: sed quibus virtus aurea, pura, puta elucescit; quum passim proveniens; tum suo i. maximo honoro quoque in loco: secum famulantia illa bona, copiae, pacis, laetitiae & similium vnâ adferens: diu expectata; aut nec expectata quidem; tamen nunc demùm revoluta. Cervus] i. maximè longaevus quisque: adeoue ipsa senecta, semper querela, & praesentium fastidiens de qua rectè Poeta, Laudator temporis acti. Pabula, quae carpserat hinnulus] i. foelicia illa tempora, & rerum omnium abundantia, quae vidisse se Juvenem jactitare solet. Quòd si PANA illum magnum meminimus, facile est, quae ipsius hîc pabula intelligantur, perspicere: primaevis illis temporibus vera, sincera, salubria. Ora Dictamno vacuus] i. prorsus securus ab omni metu: & hîc, aperta vi, & occultis insidiis illic (latitanlia retia) De Dictamni autem vi, & natura excutiendis telis, ejusue usu etiam feris noto (ut ait maximus ille poeta:
               
                  —Non illa feris incognita capris,
                  Si quando in tergo volucres haesére sagittae.)
               
               Non ego admonitione egere putavissem,

nisi vidissem & hic haerere nonnullos; & vellem omnibus consulere. Cornix] Et vivax, & vates; antiquitatem evolvens haec praedicat, & praefert tempora: & omine stabilit. Dextra] nempe sic fausta in auspiciis nam sinistra, duriora ominatur, Virgilius.
               
               
                  Saepè sinistra cava praedixit ab ilice Cornix.
                  Vulturio, atque Aquilae, intactae volucres]
               
                Id est, ulli rapaci generi. Quis autem vulturii nomine praecipue designetur; quis eodem nomine, ejus grex rasulus, lippis, & tonsoribus notum: Quis item Aquilae insignibus maxime insignis. Sub tegmine coelo] Nempè aeque intectae, ac intactae; nec tutelae indigae, propter sae culi innocentiam. Gallus charus Phoebo] id est, Solis avis; lucis amans; quisquis veram lucem & verum Solem sectatur. Tibi sed cedens LEO] Leo etiam ut Gallus, Solis animal perhibetur; sed naturae, ut volunt dignitate gallo inferior; cujus vocem unam penè rerum timere, ac revereri creditur. Ei nunc Gallus, accepti tanti beneficii, praestitâ hac pullis securitate, memor; cedens inducitur suo jure; & priore apud communem Dominum loco: quo nomine gratus dicitur, & canere clara omina; illa nempè quae sequuntur, de metu Pontifici Romano inferendo. Sub lucem] Notum Gallicinium, & galli natura: quod huc transtatum; a naturali ad religionis lucem. quae licet plena jamdudum effulsit, tamen summi regis auspiciis tanto futuro incremento, quasi novum initium, sumpturam ominamur, & precamur. [Tarpeius Flamen] Sacerdos Romanus. Fremebunda tonitrua] Excommunicationis illius, bruta illa, & inania fulmina; quibus excordes reges, & superstitione imbutos terret. Ipse nostrum ultro, nec frustra metuit] Metuisse enim ferunt, simul ac Anglia potitum audierit: & metum testatum suo more; lustratâ urbe; justitio edicto; votis factis, & supplicationibus publicis. Haud frustrà fore auguramur. Et sit praesaga mali sui, mala mens. Amen.
            
         
         
            
            Ecloga secunda, cui nomen ALPHESIBAEVS.
            
               ARGUMENTUM.
               ALPHESIBOEUS; non ut vulgò interpretamur, 
                     〈 in non-Latin alphabet 〉
                  , quasi inveniens boves; sed aequè probabili etymologiâ, 
                     〈 in non-Latin alphabet 〉
                  , & 
                     〈 in non-Latin alphabet 〉
                  , quasi cultum aut cultorem primi innuas; vel cultu & pietate primum. Et ne discrepent caetera, (postquam intemeratam publicam laetitiam in IACOBI regis adventu, cedente etiam suo luctu Amaryllide, cecinerit) hoc tota Ecloga agitur, ut PIETATEM inculcet propagandam, sublatis imperiorum monstris, & illo Turcico, & hoc Romano. Itaque ad id viam innuit; (non ut consilium importunè ingereret, sed si forte olitor in opportuna incidat) adminicula exterorum regum, & populorum, (quis enim per se suffecerit?) qui magis idonei, aut minùs alieni fint. Qualis Gallus LEONI nostro, foedere junctus: multis modis utilis; aequitatu inprimis pollens: Naturâ antiquae simplicitatis, verax, apertus, & planè cui fidas. Qualis Haliaeetus, Aquilarum princeps, si quando Solem iustitiae, & verae religionis lucem Aquilinis oculis intueri sustineat. Tùm reliqui Germaniae principes; inferiores quidem illi; sed quorum alis, & tollitur Haliaeetus, & nititur; quiue Leoni, easdem illas suas alas conferre non minùs possunt; & vel ipsum in eum locum, imperii nempe fastigium erigere. Itaque illud,
               
                  Dum patriae ingentem prisca virtute LEONEM,
                  
               
               Et ad Scotiae regis insignia, tanquam typum aliquem referendum est: & praecipuè ad verum illum verè ingentem tribus IEHVDAE; verè victorem, omnia domantem, victrici lauro semper insignitum, & insigniendum: quem NEMO IMPVNE LACESSAT: cui cedant omnia: SOL, LUNA SERVIAT: & verè, Submissi lambant vestigia Reges.
               
               PATRIA; autem illa est; quò aspiramus omnes: & PRISCA VIRTVS, quae antiquissima, inde fluit, illò ducit, dirigitur. Et quid IACOBO nostro; quid nulli genti magis honorificum accidit inquam, quàm hujus hunc typum gerere; insigniorum omnium sine controversia nobilissimum? ut animal praecipuum, suo in colore, statu optimo; cui addi nihil debet; nec sine ipsius diminutione potest: (tantum abest ut ille aliis tanquam accessio quaedam sit) Ideoque nec sui quicquam tam amans esse, (non, si vel ipse Narcissus sit) ut non sponte cedat; omni aemulatione, ac tergiversatione depositâ; sive id forte usurpatum, sive fato, quasi in omen datum à primâ gentis origine. Quid te, inquam, magis adhuc nobilitet, ut regnis regna cumules, IACOBE, quam si iisdem vestigiis insistens, eundem animo imprimas, exprimas: inferas terrarum orbi:

huc te, tua impendas? Quin &, (si in unum, DEI unquam indulgentiâ, coalescant, quod faxit, hae gentes:) quod illi uniti imperii insigne tam nobile excogitent? quod potiùs asciscant? non quia Scotorum olim fuerat, (inane id futurum foret certamen) sed quia honoratissimum semper fuit: vel eo saltem, nec hiscente invidiâ; quod veri illius typus sit; quo oculos, & animos intendimus unde omnia speremus: Maximum, Nobilissimum, Florentissimum, ac verè Imperium? Quid tam nos deceat; quid tantâ delectatione animos titillet; quàm hoc symbolo illius famulos nos ferre? volenti, nolenti orbi inferre? Vnde etiam, si & dictum tantis insignibus par quaerendum est, (ut & hoc bonorum omnium veniâ dicam) occurrit illud magnificum, SOLO IEHVDAE MINOR. hoc etiam pium IEHUDAE SERVIENS, CAETERA IMPERANS. aut quid simile. atillud, CEDITE; fortè ut omnia excutias, Breve, Acutum, Magnum, Plenum, Pium: ut quo omnes monemur, LEONI illi JEHUDAE cedere: caetera, etiam illius Typo, illud agenti. Quo animo, quibus auspiciis quid tibi magne LEO, non cesserit? quis tuus id non agat, ut cedant omnia? Et quae quaeso terra erit, quae resistere tibi velit; ac possit? tantum erigere: & DEI hanc, hanc tuam causam age; Cedent continuò caetera; etiam prosperè. In hanc itaque spem optantur aequa tantae materiae dicendae ingenia: Subjungiturue adhortatio, ad audiendas tenues pastorum interea musas; qui pacatos limites, & montana; licèt inconditè, optimo tamen studio canunt.
            
            
               ECLOGA II.
               
                  HAEc Philomela canebat; & haec responder at Echo:
                  Excipiens, calamis quando infit & Alphesibaeus.
                  Exere laeta caput roseo lux aurea vultu; Tu
                  
                  Discute tristitiam terris. Non conjuge turtur Turtur
                     
                  
                  Iam gemat amisso: non pectus plangere Progne ne
                  
                  Audeat. Vt laeti venientis nuncia veris eris?
                  
                  Fausta canit, gratâque audit magè grata sorore. ore
                  
               
               
                  Ipsa tuis cedis iustis Amaryllis: & alto alto
                  
                  Ipsa vetas luctus coelo: votisque potita, ita
                  
                  Indulges choreis: & successore superbis, is,
                  
                  (Seu dotes numerans, seu vatum orâcla recordans) dans
                  
                  Magnanimo; sedémque tuam, terram
                        
                           
                        
                        que
                      Britannam ANNAM
                  
                  Regnari; & toti longè celebrarier orbi. orbi:
                  
                  E
                        
                           
                        
                        que
                      tuá, nec jam sterili Phoenice, fauillá Illa
                  
                  Lucem exoriri, quae semper maxima; semper per
                  
                  
                     
Laeta suis veniat; terras
                        
                           
                        
                        que
                     , & flumina latè te
                  
                  Impleat; immenso
                        
                           
                        
                        que
                      salubre affulgeat orbi:orbi
                  
                  Atque orbis cunctos obscuret lumine soles.Soles.
                  
               
               
                  Quae te celsa manet sublimi gloria cultuTu
                  
                  Daphni, decus rerum? Coeli cui vertice summomo
                     
                  
                  Aligerûm
                        
                           
                        
                        que
                      acies, astrorum & militat ordo:do
                  
                  Dum patriae ingentem priscâ virtute LEONEMLEONEM
                  
                  Indo nitis infers populis, atque omnia soliSOLY
                     
                  
                  Obsequium praestare doces animalia, morumMORUM
                  
                  Nescia adhuc; subigis
                        
                           
                        
                        que
                      sequi victricia signa:signâ
                  
                  Signa triumphali semper circundata lauro.auro;
                  
               
               
                  Aspice, ut assurgat generosum pectus: & oraora;
                  
                  Quantus hiet; vibret
                        
                           
                        
                        que
                      oculos ferus; omnia donecnec
                  
                  Edomuit: Treme gens. Haud terra impune lacesses.cesses.
                  
                  Ipse illi cedat liquida Narcissus in vnda,Da
                  
                  Quamvis se miretur amans: Flores
                        
                           
                        
                        que
                     , feraes
                        
                           
                        
                        que
                      
                     re
                           
                              
                           
                           que
                        
                     
                  
                  Quot
                        
                           
                        
                        que
                      solo volucres, & quot fulgentia coelis coelis
                  
                  Signa micant. Servit luna; & flammantia Solis solis
                  
                  Sidera. Dant fastu posito diademata laudem: laudem
                  
                  Submissi
                        
                           
                        
                        que
                      pedum lambunt vestigia reges. reges,
                  
               
               
                  Hos vrbes, populos
                        
                           
                        
                        que
                     , solum
                        
                           
                        
                        que
                     , salum
                        
                           
                        
                        que
                      regentes gentes
                  
                  Iunge memor pactis, & firma in faedera coge. coge:
                  
                  Primus ades: primu n
                        
                           
                        
                        que
                      haec cura exerceat acris, CHRIS
                     
                  
                  Tollere sublimen cristas, cantum
                        
                           
                        
                        que
                     , renatum TVM
                  
                  At solem (O semper Stigijs iuuise tenebris è tenebris
                  
                  Galle) tuum: pactum
                        
                           
                        
                        que
                      antiquum, animos
                        
                           
                        
                        que
                      recordans,dans
                  
                  Iunge manus: iunge & turmas. Nec despice veram veram
                  
                  Mitis amicitiam, LEO. Quin & suspice lucem lucem.
                  
                  Acri oculo; volucrum Rex sic jnvicte Haliaeete, Ea te
                  
                  Si neque te Phoebus, casso neque lumine luna una
                  
                  Degenerem arguerit. Vos
                        
                           
                        
                        que
                      O, genus acre, minores res
                  
                  Haud adeo, quot alit curâ Germania dignâ digna:
                  
                  
                     
Vulturio infensas Aquilas; sociate labores,res,
                  
                  Et curas sociate; alis
                        
                           
                        
                        que
                      attollite, ne quâ quâ
                  
                  Occurrant praerupta iugis; terraeve, marisve ve
                     
                  
                  Immensi tardent tractus Ergo impia, maere re
                  
                  Tarpeias arces
                        
                           
                        
                        que
                     , lupos
                        
                           
                        
                        que
                     , à moenibus exul exul
                     
                  
                  Roma tuis rursus; rursus quae maxima vertet tet
                  
                  Fergusides, genus Herculeum; Cacum
                        
                           
                        
                        que
                      trementem mentem
                  
                  Ausonia, atque iterum monstrum mirabere Tellus Tellus
                  
                  Tota triceps vinctum. Mox & Maeotica regna regna
                  
                  Fatalem agnoscunt, trepidant
                        
                           
                        
                        que
                     , Ceraunia supra supra.
                  
                  Hircanos
                        
                           
                        
                        que
                      feros; Schythici ditio ultima quantum Tum
                  
                  Porrigitur Selymi. Serae (viden) ille senectae necte
                  
                  Imperij, (merito
                        
                           
                        
                        que
                     ) timet servilia lora. lora
                  
               
               
                  Quis canat aeratas acies, & robora Martis,Martis
                  
                  Captivos
                        
                           
                        
                        que
                      duces, injecta
                        
                           
                        
                        que
                      vincula collo collo;
                  
                  Euphrati
                        
                           
                        
                        que
                     , Indo
                        
                           
                        
                        que
                     ? O, viveret Poëtarum Princeps. Agrius! aut tu Tu,
                  
                  
                     Proximus a Principe. Mellee, sume tubas, magnum
                        
                           
                        
                        que
                      inferre per orbem,per orbē
                     
                  
                  Incipe Fergusidum deductam ab origine gentem.egentem
                  
                  Incipe; ne quis sit tantorum è sanguine Regum,regum.
                  
                  Regem quem plus Phoebus amet. Sic dextera Clio,Io
                  
                  Sic facilis Daphnis: Quate totum Helicôna triumphis, triūphas
                  
                  Parnassum
                        
                           
                        
                        que
                      cie victor, cui cuncta silebunt Silebūt
                  
                  Et Macedum pugnas; & Romae ingentia bella,bella
                  
                  Pergama
                        
                           
                        
                        que
                     , atque ipsis cantatam Aeneida Musis. Musis.
                  
               
               
                  Intereà tenui iuvet iudulgere Camaenae Amaenae
                  
                  Daphni, tibi quam ver iuvenum, quam bruma senectae senectae
                  
                  Sacrat. Vt hinc Zeviota, vt laetis Grampius illinc hinc
                  
                  Saltibus applaudunt: resonat Caledonia, sola sola
                     
                  
                  Per juga, & vmbriferum gestit nutare cacumen. men,
                  
                  Hic te dum Lycidas, hic te dum Tityrus audet et
                  
                  Incomptis cantare modis, sed culmina, sed qui qui
                     
                  
                  Pacatos dicant colles, insuetáque legeses;
                  
                  
                     
Arva pati, latera Oceani super vtraque; postquàm quàm
                  
                  Multa gemunt 
                        Nomen gentile. The Grahames. Grami
                        
                           
                        
                        que
                     ; & multùm vincula nexiexci
                     
                  
                  
                     
                        Item gens alia vulgo, Makgregores Gregoridae, fera gens nuper: Caedésque piatae piat ae
                     
                  
                  
                     
                        Gens caesa a Gregoridis vulgo, Cahouns. Chaoniae. Tremit & 
                        Insula vulgo The Lewes. Leogus; tremitur 
                        Provincia vulgo. Loghaber.  Abria, mater ter
                     
                  
                  Morésque immanesque animos deponit Ierna. na.
                  
               
               
                  Ut
                        
                           
                        
                        que
                     rosas inter surgat tibi Carduus, ipsum Ipsum
                  
                  Provocet, & Narcissum: hoc tota Britannia; tota hoc hoc
                  
                  Gallia conspiciat; latè fremat orbis; & unum unum
                  
                  Fama canat: celebrétque in saecula sera propago. ago.
                  
               
            
            
               Admonitio, de Echo.
               SEd nec hic Echo, ut vides, silere voluit; quin PIETATEM accineret, aut adstreperet, balba. Eam priore quidem editione dissimulavimus; partim quod in praecedente Ecloga malè acceptam audieram; partim ne politicis, ut plurimùm explosam rem deridendam proponeremus. Nunc cùm succurrit, tanti regis patrocinio tutam fore; profiteri se ausa est. Sic itaque canentem audire licet.
               Et primò pietatem CONIUGALEM, ut praecedentibus conjunctam, ejusque foelicitatem; hoc modo:
               
                  Tu Turturne eris? ore alto ita is dans ANNAM orbi; illa per te, orbi Soles.
               
               Tum eam, quae sic propriè dicitur; ERGA DEUM, eamue externo cultu se professam;
               
                  Tu modo LEONEM SOLYMORVM signa auro:
               
               Interno affectu, veram & assiduam,
               
                  Orâ, nec cesses:
               
               Orbi in commune utilem, & efficacem.
               
                  Daréque caelis solis laudem, reges, gentes coge, CHRISTVM è tenebris dans veram lucem.
               
               Ejus dignitatem, & usum;
               
                  Ea te una res digna: res, quâ verè exultet mentem tellus, regna supra.
               
               Hinc parta PACE PVBLICA, verum triumphum.
               
                  Tum necte lora Martis collo, tu per orbem egentem regum. IO, TRIVMPHAS.
               
               
                  Silebunt bella Musis.
               
               PACE PRIVATA,
               
                  Amoenae senectae hinc solamen, & quies.
               
               PACE VERA, ET AETERNA.
               
                  Quam excipiat aeterna.
               
               Demum pro ipso Sereniss. Rege, spondere ausa, sic concludit.
               
                  Ipsum hoc unum ago.
               
               
                  
Caeterùm pauca mihi deprecandus es, Lector, vel admonendus, de quantitate in nonnullis syllabis. Eae sunt primo, in lucem exoriri, ubi nothus quidem pes ut lambus: at maximis Poetis non admissus solùm, sed & advocatus; haud aliâ ratione. Et potuit facilè sic mutari, Lucem hanc exortam. Vel, sic lucem exortam, aut tale aliquid comminisci: verùm hoc non tolerabile solum, sed aequis auribus, puto, gratius. Altera est, secunda in Caledoniae, hic correptâ; Buchanano & aliis producta, suffragante Ptolemaeo; qui per (") Graecam scribit. Verùm (praeterquam quod in haec quae aliundè in Latinam civitatem venêre, haud anxiè inquiri solet; sed suum cuique arbitrium relinqui) adeò in origine correpta haec syllaba est, ut nec syllaba videatur. Nec enim Caludon vulgò dicimus, nec sane Caledon, sed Caldon, aut Calden, dissyllabum, aut fortè monosyllabum Caldn. Itaque & eadem illius quantitas in tertia Ecloga servata est, Per
                        
                           
                        
                        que
                      tuos Caledon, &c, cùm facilius fuisset & simpliciùs absque Apostrophe, Per
                        
                           
                        
                        que
                      Caledoniae. Simili ratione, Buchananum, secundâ correptâ diximus alibi, Respice Buchanan, &c. eandem etymologiam secuti: quòd si necesse non semper est, tamen semper fas est. Etiam Echo culpari dicitur, quod non ubique accuratè respondeat: sed labatur interdum, balba, (a) pro (e) reddens, aut pro tenui aspiratam, & similia. Atid, fatear, tantum abest ut fugerim, etiam decorum putavi. & si non quaesivi, tamen offerens se avidè amplexus sum. Et cur quaeso nimis doctam induceremus rusticam hanc Nympham? cur ore promptam, sermonis tam parcam? Et erat alicubi fortè difficilius, illud facilè fuerat mutare: Vbi ad triumphis] triumphas respondet: ut pro Io triumphas] Io triumpha, substituas, hoc modo:
—Quatiens Helicona triumphâ
Materia ingenti victor, &c. & si qua alia sunthuiusmodi Quae agnosce, Lector, candidus: autignosce, facilis.
            
         
         
            
            Ecloga tertia, cui nomen MOERIS, sive Officium.
            
               ARGUMENTUM.
               
                  HAc tertia demùm Ecloga ratio redditur cur aula procul in ipsa penè solitudine Regem cecinerit, cur functam simul Reginam. Tum solum Regem canere incipit variè, sub variis nominibus. Et primò Lycidas laudum tentamenta leuiter, & quasi in transcursu delibat, foelicem sub illo saeculi tranquilitatem, ipsius summum ingenium, ac eruditionem ad poëtica etiam assurgentem, canentibus hoc musis, illud vate Apolline: qui cantum tamen suum in aliud tempus differens, Moerin ad canendum hortatur. Isipsum Apollinem jam factum canit; id est literatorum praecipuum, praesidem, patronum: respectu cujus, suum eruditioni honorem haberi, sperari: scatere ubique poëtarum choros Inter quos & Celiovedum obscurum pastorem, ac ignotum, tamen ad vetera carmina repetenda, & nova excogitanda suscitatum: quibus, Regem marium; terrarum, rerum deni
                        
                           
                        
                        que
                      dominum portendi aut cecinerit olim, aut nunc canat. Hinc generosissima LEONIS insignia quasi omen polo data; quibus caetera cedere deceat: quippe quae illum minuant, non augeant: Hinc flumina, tractus montes, suo quaeue modo, famulantia. Supra quae tamen ille, ne imperii quidem dulcedine ultra quàm par est inescatus, ad longè majora, & illo unam dignam curam, caelestes nempè cogitationes assurgat; animo verè divino. Quod tantum abest, ut illi dignitatem minuat aut impediat, quod vulgò jactitat impietas, ut etiam contra authoritatem augeat; & solidam pariat, ac veram gloriam, supra quotquot sunt ubicunque terrarum Reges. Externorum etiam populorum, expectationem, benevolentiam ac desiderium excitaverit: suorum verò amorem penitùs inflammaverit: praecipuè suae Scotiae; cujus affectus sub Phyllidis persona describuntur; in futura tandem populorum amicitià, aut unione acquiescentis. Demum quanquam ipse semper hactenùs inutilis, & nunc effoetus fortè esset: tamen eam Regis efficaciam, ut ad se quoque excitandum valuerit: ad quaecunque seu otii, seu negotii munera ipsius ductu, ac imperio obeunda. Postremò brevem excusationem hujus tantae audaciae, ac prolixitatis suos fines, & Eclogae fortè modum supragressae attexens; & quasi receptum canens, ex occasione oberrantis capri ad privata sua munia redit, Musis valere jussis. Cui Lycîdas, exoptans Daphnidis approbationem, ostendensue ex ea famam habiturum, ut omnia omnium poëtarum poëmata: sole jam declivi vale-dicit
               
               
                  Sunt autem hic Rex, & Saxa virorum propria, & si nostra lingua vertas, satis nota; qui Serenissimum Regem nuper canentes & se, & illum honorarunt. Celiovedus, minimus, & ignotus quisque, ut & ipse auctor, qui idem & Moeris.

illa voce inutilitatem innuente (ex Celi & Oved Hebraea compositione, quasi vas perditum, aut fractum dicas:) hac ob hoc ipsum maestitiam, Latina etymologiâ. Cujus utriusque ratio tacite innuitur; Et (Moeris) illic Sic lumina fletu liberet, & multum maestum soletur: &c. & (Celiovidus hic) sic pecori venias aliquando atque utilis arvo: hujus verò, etiam apertè describitur tota aetymologiae ratio verbis illis, Ille ego nullos, invenit cui quisquam usus: & quae sequuntur Phyllis ut diximus, Scotia est: Amaryllis, primum Angliae Regina; postea regnum. Pindarus, vel Pendarus, mons ad Hadinam, quo pascentium ovium dentes inaurari dicuntur, vulgò Dumpendar Law. Lamyrii montes sunt in provincia Marciae, ubi villula scribentis Theager, vulgò Gods-croft. O
                     •
                  elli montes in lernia forthae imminentes ad quorum radices est Val-aquila, vulgò Glen-eglis, ipsius nunc habitaculum. Bodotria nunc fortha: Tetha fluvius in fortham influens: uterque gemmarum ferax. Nessus item in Septentrione ex lacu ejusdem nominis nunquam congelatur Authore Boethio. Caetera per se facilè perspiciet lector.
               
            
            
               LYCIDAS, MOERIS.
               
                  Lyc.
                  MOEri quid incassum sterili sic lentus avena
                  Nescio quae surdis modularis carmina saxis?
                  Et frustrà scopulos, & frustrà sola fatigas
                  Culmina? nec piget indoctas disperdere ad aures,
                  Quae legat aut Tamesis, vel quae legat altus Apollo?
                  Sive canas totis ploratam Amaryllida sylvis;
                  Sive bonum Daphnim priscis pastoribus aeques,
                  Formosum Daphnim: laeti quo nomine caeli
                  Rident; & facilis fundit mella aurea Tellus.
               
               
                  Moe.
                  Scilicet hoc Lycida, curae est: ne stridulus anser
                  Obstrepitem Cycnis, pulchro quos plurimus amni
                  Fert Tamesis; dulci mulcentes nectare ripas.
                  Magnus & an Daphnis, an carmina curat Apollo?
                  Aut vacat ad nugas? Atqui hic quoque Daphnide syluae
                  Exultant; quatiunt
                        
                           
                        
                        que
                      intonsi culmina montes:
                  Hic me vesano Daphnis quando vrat amore,
                  Nec sylvae sileant; nec sistant culmina montes.
               
               
                  Ly.
                  Verum an sic Amaryllis? an haec quoque pascua pastor
                  (Quamvis magna suis, quamvis formosa feratur)
                  
                     
Aut meminit moriens? aut viderat ulla superstes?
               
               
                  Moe.
                  Immo sic Amaryllis: & haec quoque culmina pastor
                  Tum meminit moriens, tum fovit multa superstes:
                  Illa pedum nostro servavit Daphnidi & illum
                  Laudavit moriens. Daphnim mihi quisquis amavit;
                  Et vivat moriens, & vincat vota superstes.
               
               
                  Ly.
                  Audieram. Et certe cantari dignus uterque
                  Nympha, puerque fuit. Cantarunt Arcades illum:
                  Ille tibi, Melibaee tibi haec cantata, Menalca, est;
                  Tu quoque si tantis dicta aut indicta poetis
                  Accinis: en gaudet jam carmine Daphnis-apollo:
                  Et vacat ad Musas, & amat: sempérque vacabit,
                  Semper amabit: erúntque illic cura altera Musae.
                  Accine: Non frustrà cantaveris. Aspice, sylva
                  Annuit vt Zephiro; & ramis siluêre volucres.
               
               
                  Moe.
                  At tibi Pan calamos dedit: atque inflare cicutas
                  Calliope: multúsque implevit pectus Apollo:
                  Solo digna canas qui Daphnide carmina, solus
                  Incipe: & ingentem cantu fer ad aethera Daphnin.
               
               
                  Ly.
                  An quae Pierides sacris cecinêre sub antris?
                  Vidimus; & calamos ipsum admovisse labello 
                  Non piguit. LE PANTO. Cessit Pan; & juratus Apollo:
                  Submisitque lyram: stupuit Thetis; altáque Nerei
                  Flumina, ad extremam Ponti de littore Thulen.
                  An quibus est Clarius dignatus carmina Parcas;
                  Aurea versatis dum nent haec saecula fusis?
                  Pascite oves pueri; totis & saltibus hedos
                  Credite: Iam nullis errans lupus horret in agris:
                  Iam nulli inter se concurrunt frontibus hirci:
                  Nec fera vicini meditantur praelia tauri.
                  Verum ego mox for san quae iusserit ipse, retexam.
                  Nunc tu (nam meminisse potes) cane caetera Moeri.
                  
                     
Sic tibi deliciae Daphnis: sic lumina fletu
                  Liberet, & maestum multum soletur amicum:
                  Sic pecori venias aliquando; aut vtilis arvo:
                  Incipe; currentes deducet Thymbrius amnes.
               
               
                  Moe.
                  For sitan haec, quae te nuper dictante canebam,
                  Magne puer, tu das unus te carmina digna,
                  Postquam jam tripodas Phoebus, laurósque resignat
                  Ante pedes tibi, Daphni; caput Parnassus, & altè
                  Attollunt Musae: Iam sunt sua praemia Musis.
                  Lac Melibaeus, & haec mulctralia, Tityrus agnum;
                  Ocnus agrum tulit: haud frustrà tot, docte Menalca,
                  Carmina fusa tibi: Latè nemus omne resultat
                  Laetitia: nunc vpilio, nunc ipse bubulcus
                  Per juga Lamyrij, vel per juga montis Ocelli;
                  Perque tuos, Caledon, densos corylosque rubósque
                  Insonat: ingentes & consolatur amores.
                  Atque aliquis longo veniens de stemmate Regum,
                  Regem te, Rexipse canit. Non Saxa silebunt,
                  Saxa vel Aonijs jam nunc certantia Musis,
                  Formosumque ipsum, formosam & dicere caulam.
                  Hic quoque te antra sonant: hic te Celiovedus antris
                  Inspirat, doctae respondent omnia syluae.
                  Illum ad convalles; praeruptàque saxa frutetis
                  Horrida; & inculto nigrantia culmina musco
                  Mulcentem montes, & conscia flumina vidi.
                  Et modò quae puero quondam cantata canebat:
                  Et modò purpureum renovabat arundine carmen.
                  Quo tu magne puer caelo es? quo sydere natus?
                  An regnanda tibi dederant maria omnia Pisces?
                  An Taure indulsisti almos Telluris honores?
                  An post quam auricomus sublimi vertice Titan
                  Altius egit iter; Gemin isque ad terga relictis
                  
                     
Aurea candenti subjecit lumina Cancro:
                  Cum ferus Aeoleis Boreas occluditur antris:
                  Cum novus aspirat lenito murmure ventus:
                  Tum potius medio te Sol altissimus orbe
                  Extulerit rebus dominum; supra aequora, supra
                  Aethera; & invictum coelo decus addidit alto?
                  Hinc omen dat & arma polo, LEO Cedite PARDI,
                  
                  
                     LILIA
                           
                              
                           
                           que
                        , & LYRA: nec magnum temerate LEONEM.
                  
                  Tum canit & gemmas proper antem mittere Tetham;
                  Bodotriaeque sinus, & piscosa ostia Glottae;
                  Et ver perpetuum Nessi, densatáque nullis
                  Flumina frigoribus. Mox vt Crafordia venas
                  Spondeat aurifer as: Tagus invidet; & stupet Indus.
                  Aemule, quid croceos agnorum Pindare dentes
                  Illinis? alliciens. Non curat talia Daphnis.
                  Daphnis in aethereos animo penetrare recessus
                  Ausus, & immensum pedibus subjecit Olympum.
                  Quid tibi par, divine puer, tua lumina cernunt?
                  Quid quod agas? quod ames? Non ille tui tibi fulgor,
                  Non tibi forma pedi mentem perstrinxit inanem;
                  Aera pedi fulgentis, & internodia justa,
                  Quamvis Quìvis vir vel mulier, synecdoche. Sic infra. Aegle illud, quamvis insaniat Alcon;
                  Quamvis miremur pueri. Peritur a morantur 
                  Terrenas animas: Te jam caelestis origo
                  Vendicat: & solis dignatur Iuppiter astris.
                  Nunc illum colere, & victis ostendere terris,
                  Nunc illi curare greges, & condere caulas
                  Cura est: venari
                        
                           
                        
                        que
                      lupos, vulpésque latebris
                  Extrahere; & totis agitatas caedere sylvis.
                  Quid fremis impietas; & spes moliris inanes?
                  Est aliquis terris caelum qui spiret; & unum
                  Suspiret, dignâque assurgat pectora cura:
                  
                     
Est, hoc cui sapere est. Haec illum gloria tollit
                  Pastores supra reliquos: noménque, pedúmque,
                  Porrigit in longas, longè haec trans pascua terras.
                  Hinc illum parvique greges, hinc magna magistrum
                  Deposcunt armenta: & fortunata magistro
                  Se sperant. Hinc conjugijs Nymphaeque, Deaeque,
                  Certant sollicitare suis. Amarylli, relictâ
                  Pulchrior es quantum tu Phyllide: Deiopeia
                  Tam tibi se praefert; tam se Alia aliqua terra, puta Italia, Gallia, India. Galataea, capillis
                  Auro crispatis Indo. Quanti illa superbit
                  Dives agri! Bacchúmque in dotem, at que addit Olivam,
                  Aemuláque Hesperidûm fragrantia cortice mala.
                  Quid facias? quidve his opponas perdita? amore
                  Sicertes: non fusca tibi, concedet amore
                  Phyllis: Et illa prior teneris exarsit in annis:
                  Et fovit gremio, & parvis dedit oscula cunis.
                  Nunc illi timet absenti; nunc pallet in illo;
                  Próque illo assiduè, voti rea, templa fatigat,
                  Suspirans; & te crudelem, & dicit iniquam:
                  Párque referri optat demens. Atqui anne erit vnquam
                  Cum tua te rursus vultu spectare verendo
                  Sustineam Phyllis? roseo cum nectar ab ore
                  Stillans laeta legam; labrisque? O oscula labris
                  Surripiam, & circum tenero dem brachia collo!
                  Aut hoc si nimium est, imis dem basia plantis:
                  Et longè venerans retro vestigia lambam.
                  An tibi sim vilis, quòd ditior altera: vel quòd
                  Comptior? & primos fas spernere credis amores?
               
               
                  Ly.
                  Perge puer (viden?) occiduo tibi plurima clivo
                  Lympha salit: Iam rura bibunt; praesepia vaccas
                  Accipiunt saturas. Quid respicis? Ipsa cavebit
                  Bucula ne veniens exhauriat vbera Quaevis famula. Circe.
                  
                     
Ipsa premit palmis, & lac sub tecta reportat:
                  Ipsa satis longè, pascentes distinet hoedos:
                  Et si quid damnum dederit; praestabit Amyntas
                  Intereà tu dic lachrymas, dic Phyllidis ignes:
                  Spésque, metúsque omnes; & mistis vota querelis.
               
               
                  Moe.
                  Hic (Lycida) potuisse illam plus hiscere credis?
                  Defecit: vix Alcippe sub tecta reduxit,
                  Et Beroe, simuloccurrit dubitare, fidelis
                  An foret, an tanti securus Daphnis amoris.
                  Nunc tenuis vitae spes; postquam Doris; & vndas
                  Iuratus Nereus memorem testatur; & illam
                  Adscisci in thalami partem; natósque receptos
                  Communem in caulae curam communis: ut id vult
                  Depositis satis aequa odijs Amaryllis: & vltro
                  Invitans sponsi in cunctos conspiret honores.
                  Hoc Tamesim petere; hoc Sabrinam; Humbrum
                        
                           
                        
                        que
                     , Camum
                        
                           
                        
                        que
                     ,
                  Hoc uno fremere ore Britannidas, in mare quotquot
                  Deducunt liquidas non uno tramite lymphas.
                  Ante iterum frondes quàm ponat fraxinus: ante
                  Messer quàm segeti falces immiserit: ipsum
                  Affore; siccantem lachrimas & lumina Daphnim
                  Forsitan: & magnos missuram Amaryllida natos.
                  O mihi si priscus redeat sub pectora Phoebus,
                  Qualis erat, cùm me bis septima clauderet aestas:
                  I am primas poteram labris inflare cicutas:
                  I am tener as audente manu contingere lauros:
                  Vel nunc vicinae sijurgia Thestylis olim
                  Obstrepere; atque alienus agrum depascere taurus
                  Cesset, & in canis Cererem convellere culmis:
                  O vacet! & fidus, servet praesepia custos!
                  Quo me, Daphni, vocas? Seu tu dignata cothurno
                  Carmina vis, victósque hostes cantare; lacessam
                  
                     
Antiquos cura vates, hircúmque merebor;
                  Carmina luce vigil, meditatus carmina somno.
                  Seu laudes, curásque tuas, spectandáque facta:
                  Egredior sylvis: totúmque Helicona fatigans,
                  Quaeram mascula verba, sonos
                        
                           
                        
                        que
                      ingentibus aptos
                  Rebus; Quin si Phaebe faves, non degener aequem.
                  Quòd si animis, & adhuc opera est opus: En ego nullos
                  Invenit, cui quisquam vsus: qui spretus inertes
                  Perdo horas, procul urbe, atque orbe, ad squalida Iernae
                  Occellos propter montes, mentemque manúmque
                  Torpidus ante annos senio, casso
                        
                           
                        
                        que
                      labore:
                  Accingor tamen: & primus patria arma capesso,
                  Sat validus, sat jam vegetus. Iuvat auspice tanto
                  Aereas Alpes, & ninguida Caucasa: vel te
                  Ismare, vel Rhodope; vel qua Geta, quave Gelonus
                  Accolit, & celsi superare cacumina Tauri;
                  Vel remis penetrare Indum: vel maxima Volgae
                  Flumina: & armatum captas volitare per urbes.
                  Sin pacis tractare artes, & mollia mavis:
                  Non mihi Gnossius aut Rhadamantus, Gnossius aut mi,
                  Iustitia certet Minos, sub Iudice Creta,
                  Sub Lycia. Aut si audere jubes, animósque benignus
                  Sufficis: & dextram solio protendis ab alto:
                  (Non adeò exosa haec pastor ea pectora Pallas)
                  Consilijs dicar non ultimus. Et mihi Daphnin,
                  Seu regere imperijs, seu circumducere mentes
                  Seu fraudem capere ante astu, atque illudere captae,
                  Fas dare: Sufficiam prisca virtute per altum
                  Vela dare hoc pelagus. Quid mens circumspicis artes
                  Te minor indecores? (Illas Hetruria jactet,
                  Degener aut Tyberis) Iungentur nescia Iungi
                  Credita: Non pia me solertia; non pietas me
                  
                     
Destituet solers vsquam. Mirabitur orbis
                  Qua patet: & rectum repetet te vindice callem.
                  Sed me, nescio quò tulit inscius ardor: & omne
                  Excussit fraenúmque, modúmque. Age; contrahe vela
                  Navita: & incerti cautus lege littora ponti.
                  Pastores sua rura decent. I amque ecce caper, qui
                  Errat. At hoc nostrae est, Musae decidite, curae.
               
               
                  Ly.
                  Uive diu mihi Moeri: diu illi stridulus anser,
                  Sic strepe; sic placeas. Illi sic stridulus anser,
                  Si placeas: magno dignus das carmina Phoebo:
                  Ni placeant, ipsis raucescunt guttura Cycnis.
                  Forsitan atque ipsis sordent sua carmina Musis.
                  Vive, sat est. seros declinat Cynthius ignes.
               
            
         
         
            
               
                  Vt melius intelligantur quae supra dicta sunt de carminibus jam pridem compositis, haud erit fortassis ineptum, eorum nonnulla, quae qualiacunque supersunt, hic adjungere.
               
               
                  Et Genethliacum quidem Andraeopoli adhuc puero inter Philosophiae studia meditatum totum jam excidit: praeter pauculos hos versus, quibus nativitatis tempus describi caeptum est; huic Eclogae supra inserti, uno dempto versu, & paucis vocibus mutatis. Ea sic erant.
               
            
            
               Tempora
               Quae geminis tenuêre vagum faelicia solem.
               At postquam auricomus sublimi vertice Titan
               Altius egit iter; Geminisque ad terga relictis
               Aurea candenti subjecit lumina Cancro:
               
                  
Protenus AEoleis Boreas occluditur antris:
               Assurgúntque novo submissi murmure venti.
            
            
               
                  Et huic quoque sequenti, paucos post annos inchoato, nonnulla exciderunt: alia perfecta non sunt.
               
               ANglia lanigerúmque greges, armentáque dives,
               Et suas jactet temulenta vites
               Gallia; Campano certétque aequare falerno
               Vasconum si quae rubet vua campis:
               Lydius aurifer as volvat Pactolus arenas;
               Aemulis currat vagas Hermus vndis:
               Arváque purpureis pulset rutilantia glebis,
               Qua vehit fulvum Tagus amnis aurum:
               Ipsa suam Cererémque, & pingues Moesia colles
               Rura miretur, gravidásque aristas:
               Trinacris Hybla favo, lentis Methymna racemis,
               Thure sudato tumeant S
                     •
                  baei:
               Murice puniceo Tyrij, & Gangetica Tellus
               Fulget Eois celebrata gemmis:
               Fulmina Scipiadas belli, clarúmque Camillum
               Caesares, Brutos, Fabios, Catones:
               Quique mare, & terras victor peragravit Eoas
               AEmulus magni Macedûm tyranni,
               Ingens in Pelusiaco qui littore truncus
               Crimen ingrati soceri jacebat:
               Hos inquam, atque alios jactet faecunda nepotes
               Roma terrarum, domitrixque ponti.
               At tu quae tantos latuisti ignobilis annos
               Scotia, indignis tenebris sepulta;
               Assere te in lucem, tam cunctis clarior oris,
               Quas videt caeli patulo recurrens
               
                  
Orbe sui Phaebus: quam pulchrior ille sorore:
               Quam soror stellas superat minores.
               Scilicet illae, et opes, varia & miracula rerum
               Rara naturae bona blandientis;
               Iustitiâ illustrem sobolem, vel fortibus armis,
               Quam sibi priscis genuêre saeclis
               Vt jactent: uno contra pugnabis alumno;
               Quem tibi seris peperisti in annis.
               Nam tibi si primo qui nunc IACOBVS in aevo,
               Integer, vita maneat superstes,
               Quódque dat, exaequet plenis maturior annis,
               Indolis tantae generosus omen:
               Ipse feret, quae sit gemma speciosior Inda,
               Fortha, reflexis sinuosus vndis:
               Et qui coeca rapit canis undantia Lymphis
               Saxa, contorto violentus amni
               Tetha, licèt properet saevo velocior Euro,
               Et fremat raucum, strepitúque cautes
               Pulset inaccessas, tamen haud mutare recuset
               Saxa flammatis salebrosa gemmis.
               Mella Caledoniae sudabunt roscida quercus:
               Thura manabunt tribulis: ruboque
               Pendebit potior Campanis uva racemis:
               Agna per valles ad amaena Tuedae
               Flumina, Sydonios pascetur amicta colores
               Sponte, & haud ullo variata luto
               Vellera certabit Minio superare Crocóque
               Stamen externis saturatumin oris.
               Alma Ceres sedem Argadijs, in montibus altis
               Ponet; & flava steriles Myricas
               Mutabit segete; ut non illos Gargara messes
               Laeta faecundis superent aristis.
               
                  
Maenala Lenaeus pater, & vinet a Timoli
               Linquet, & sacrijuga celsa montis:
               Pampineásque tuos in colles transferet vuas:
               Próque Pactoli nitidus arenis,
               Auriferóque Hermo, Crafordia dives avaros
               Incolas fulvo saturabit auro.
               Nonne vides ut nunc brumali frigore Nessus
               Pertinax, duram glaciem recuset,
               Eius ad exemplum
               Spaea, Dovernus, Dea, mox & Esca
               Vtraque.
            
         
         
            
               E vulgari ipsius Sereniss. Regis De Hispanorum naufragio; An. 1588.
               DIra DEVM contra coiêre in faedera gentes:
               Diduxêre ad iter conjurata agmina: Mavors
               Ipse ferus, vultúque horrendum, armisque fremebat.
               Direxêre acies immensas ordine longo:
               Nos terra hinc, atque binc pelago cinxêre: minati
               Iri excisum omnes, penitúsque à stirpe revulsum
               Ampullis: verum quîres successerit, audi.
               Continuò venti ruere; & jactare carinas;
               Quassantes: tumidásque aequor se attollere in vndas.
               Foelix, qui evasit ventique, marisque furorem:
               Maxima pars vasti est absorpta voragine ponti.
               Et stupet haec quisquam miracula? Nempe DEVS sic
               Impia de summo ridet conamina Olympo.
            
            
               
               Appendix.
               IMpia si ridet dominus conamina: & idem
               Arridet votis dexter, adest
                     
                        
                     
                     que
                   pijs:
               Quid coe ca Impietas fraudes, & crimina jactat?
               Hoc tam desipere est, quàm sapere, esse Pium est.
            
            
               Ad eundem Sereniss. R.
               CVm diadema ornes Musis, diademate Musas:
               Sceptrigerum super as, Aonidum
                     
                        
                     
                     que
                   chores.
               Te quo
                     
                        
                     
                     que
                   cum pietatem addis sceptris
                     
                        
                     
                     que
                  , camaenis
                     
                        
                     
                     que
                  :
               Quam pietas sceptro maior, & ingenio est.
               Sic age: sic veram accumula laudémque, decus
                     
                        
                     
                     que
                  ,
               Et cresce in titulos, Rex IACOBE, novos.
               Sic sceptro, plectróque pijs, per tempora vitae
               Tu domini laudes; augeat ille tuas.
               Cum saturo annorum, & laudum, sordescere Tellus
               Coeperit; & vinctae lurida claustra animae:
               Certius haud alias iter ad caelestia regna est;
               Quae superant votis sola trophaea tuis.
               Hoc quoque, qui dedit ingenium, qui sceptra, piúmque
               Hunc animum, hoc animo praemia digna dabit.
            
            
               Ad Eundem: de eodem.
               NOn te tot proavireges longo ordine; non te
               Missa à tot proavis sceptra, IACOBE, beant:
               Non seges ingenij haec, non haec vberrima messis:
               Qua tibi supra atavos, sceptráque surgit honos:
               Illa beat PIET AS, tibi quae sacra ora resolvit;
               Ingenium auctori sceptra dicátque suo.
               
                  
Hac atavos supra, & mundi pereuntia regna:
               Te Rex, & regnum perge beare tuum.
               Quem regum agnoscis regem; rerúmque potentem;
               Quas terra, immenso claudit & vnda sinu:
               Illi, te, tua crede DEO; terrae
                     
                        
                     
                     que
                  , marisque
               Despice securus, Tartareásque minas.
               Pro te tellurem; pro te rabida aequora ponti:
               Aetheráque armabit; flammigerum
                     
                        
                     
                     que
                   polum.
               Quid struis incassum insidias; atque arma minaris,
               Cum conjurato Roma superba Tago?
               Hoc duce conversis metues Hispania fatis:
               Purpureos planges hoc duce, Tybre, patres.
               Non Scotus Gotho inferior; profugóve IACOBVS
               Fergusio; Non spes, cassáque fata cadent.
               O veniat labor hinc Musis! In te area amori
               Lata meo! laudi culmen, apex
                     
                        
                     
                     que
                   tuae.
            
            
               Ad Eundem: Cum expeditionem in regni Septentrionalia pararet: rumór
                     
                        
                     
                     que
                   rursus esset de adventante Hispanorum classe.
               EIa, IACOBE, animum magnis virtutibus imple: Et forti trepidos discute corde metus.
               Quâ rerum incumbit moles, obnitere: & aude Contra ferre tuo pectora plena Deo.
               Argumentum ingens decoris, laudisque futurae (Fallor?) an ille sibi sic struit? ille tibi?
               Quodque iterum magno ore canas: frustrata potentem Caepta hostem: vanis armáque sumpta minis.
            
            
               〈2 pages missing〉
            
            
               
                  
                  Mel.
                  Iuppiter effaetis iterum cum redderet arvis,
                  Astraeam, cultum
                        
                           
                        
                        que
                      sui, mores
                        
                           
                        
                        que
                      relictos:
                  Ite, ait: & juncti caulas sociate Britanni
                  Haec est, quae vestris debetur gloria fatis.
               
               
                  Men.
                  Ite, ait, & magnum sacrate in marmore DAPHNIN;
                  
                  Et quae conjugio juncta illi nympha superbo:
                  Et quem conjugio parit illi nympha superbo:
                  Hi sunt, qui vestris aequabunt omnia votis.
               
               
                  Mel.
                  Pulchrior, & nymphis formosior omnibus una,
                  Se Tamesis liquidas speculata Amaryllis ad undas
                  Concepit fast us nimios; nigram
                        
                           
                        
                        que
                      vocavit
                  Phyllida; nec timuit Nemesin; nec Daphnidis iram.
               
               
                  Men.
                  At se Phyllis amat, quamvis sit fusca, sibi sat
                  Strenua, Nec natûm piget, & nec nominis illam.
                  Sed si DAPHNI vocas; junctae si gloria caulae;
                  Non ultrá natûm meminit; non nominis illa.
               
               
                  Mel.
                  Audijt: & sibi componi indignata, refugit,
                  Atque iterum speculum respexit: & heus, ait, an me,
                  Ponere me, nomen
                        
                           
                        
                        que
                      coegeris? (O!) bone Daphni,
                  Desine. Non nostro certet tua Phyllis honori.
               
               
                  Men.
                  Tityre, tu
                        
                           
                        
                        que
                      ingens Alcon, seu cernere cestu,
                  Sive, in graminea cursu sudare palaestrâ,
                  Cernitis haec? vósque (O!) alij, queis Graecia nullos
                  Praeferat; & nullos, queis prisca Amaryllis alumnos.
               
               
                  Mel.
                  O cnus ubi est? ubi dius Ias? solo
                        
                           
                        
                        que
                      minores
                  Daphnide; seu cantu, seu decertare cicutâ
                  Phylligenae? vos haec sic spernit? at Enthea virtus
                  Consecrat: & magno magnos dignatur Olympo.
               
               
                  Men.
                  Vidi ego cum peteret, quos nuuc fastidit: & vltrò
                  Compellans blandis mulceret Phyllida dictis.
                  Vidi ego cum multis sponderet muner a verbis:
                  Forsitan & veris oneraret sydera votis.
               
               
                  
                  Mel.
                  Quid miremur opes? luxum aut laudemus inertem?
                  Quid formae periénsve decus? pexósve capillos?
                  Es formosa, Amarylli: at spernere inania disce:
                  Saepe sub hirsutâ virtus latet ardua fronte.
               
               
                  Men.
                  At neque tarn informis, nec discolor ista; sororem
                  Quin noscas. Natos, Rheni si cernis ad undas;
                  Jures esse tuos: vultu, parili
                        
                           
                        
                        que
                      vigore:
                  Ipsi
                        
                           
                        
                        que
                      inter se, nota se voce salutant:
               
               
                  Mel.
                  Audierant magnas quondam testantia luctas
                  Flumina, Tueda pater, Carron
                        
                           
                        
                        que
                     , & maximus Humber:
                  Et procul (O!) satis est sudatum. (O!) stragis abundè
                  Vidimus: undantes & sanguine volvimus amnes.
               
               
                  Men.
                  Nectite centenis adamantina vincula nodis
                  Pastores; nil est nimium: nil credite abunde:
                  Ne rursùm ad caulas vigiletur; & horrida rursum
                  Lis, fera discordes trahat in certamina taures.
               
               
                  Mel.
                  Improbe livor inique bonis conatibus, O! te
                  Fulmine sub patrium retrudat Iuppiter Orcum:
                  Sive Tago venias, seu Tybride, seu, Tanais te
                  Miserit: haud nostro satus; haud, puto, natus in orbe es.
               
               
                  Men.
                  Spargite agris cineres, totam
                        
                           
                        
                        que
                      inspergite Iernam:
                  Et Moly, & coeli sacros aspergiterores:
                  Toxica ne Lybiae nobis, Circesve, Stygisve
                  Officiant: cunctis mors haec cat or a venenis.
               
               
                  Mel.
                  Termine cede: quid hic ageres? communia cernis
                  Pascua. Nulla suos Phyllis discriminat agros:
                  Nulla suos Amaryllis. Et hos agnoscit, & illos
                  Vtra
                        
                           
                        
                        que
                     ; nec proprios discernere curat alumnos.
               
               
                  Men.
                  Dulcis Hymen; quo non aliud praesentius vsquam
                  Iungere mansuris mortalta pectora vinclis:
                  Necte animos; misceque genus, stirpem
                        
                           
                        
                        que
                      futur am:
                  Et sciat esse suos verè Nympha utra
                        
                           
                        
                        que
                      natos.
               
               
                  
                  Mel.
                  Pan ades; & totam curâ complectere caulam
                  Sepibus occlusam
                        
                           
                        
                        que
                      hirtis, sartam
                        
                           
                        
                        que
                      ruinas:
                  Coge greges memor ipse; & dulces mitis amores
                  Aspira; nostris ut eat concordia septis.
               
               
                  Men.
                  Tu quoque casta illi sacris operata juventus
                  Thure cole, & mica salis. Ipse altaria tangens
                  Tityrus, & poscat veros, & reddat honores.
                  Maxima sic nostris assurget gloria coeptis.
               
               FINIS.
               
            
         
      
   