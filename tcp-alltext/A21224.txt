
      
         
            
            
               
DISCOVRS VERITABLE DE DIVERSES CONSPIRATIONS nagueres deſcouuertes contre la propre vie de la treſexcellente Maiesté de la Roine: par aſſaſsinemens autant barbares, comme ſa conſeruation a eſté miraculeuſe de la main du tout puiſſant, oppoſée aux deſſeings pernicieux de ſes Anglois rebelles, & aux violences de ſes treſpuiſſants ennemis eſtrangers.
            A LONDRES Imprimé par Charles Yetſweirt Eſq.
Nouembr. 1594.
         
      
      
         
            
            
            RECIT VERITABLE DE MAINTES conſpirations horribles Complottées par pluſieurs traiſtres & rebelles Anglois auec quelques puiſſans ennemis eſtrangers contre la propre perſonne de la treſexcellente Maieste de la Royne.
            
            
               C'Eſt vne choſe hors de doubte, que la diuerſite des Iudgemens des hommes eſt au iourdhuy grande par le monde ſur les actions de ces deux grands Rois & Princes, aſcauoir la Roine d'Angleterre & le Roy d'Eſpagne, durant le cours de leurs inimities & querelles: de forte, que de part & d'autre, les amis & ennemis, ſelon qu'ils ſont pouſſéz de leurs humeurs, repaiſſent auſsi le monde de rapports proportionnez a leurs affections paſsionées, ceſtui ci condemnant, ceſtuy la recommendant, les actions de l'un ou de l'autre.
            Si n'y a il en toutes choſes qu'vne verité, au niueau de laquelle touts rapports doiuent eſtre compaſſéz & reforméz. Et ne fault poinct doubter, qu'entre tous peuples il ny en ait touſiours de toutes ſortes de degres & vocations, leſquels, ſans ſe laiſſer emporter au vent de la faueur de l'un ou de l'autre de ces deux grands Princes par les aiſles

de leurs affections & paſsions deſordonnées, ſcauent bien mettre du poix & du temperement à la precipitation de leurs iugements, ſans prononcer ou mettre en auant ny ſentence ny opinion partialle, ſo it en faueur, ou bien en diſgrace & deſfaueur de l'vn de ces deux Princes.
            Or ceux de ceſte tierce eſpece & diſpoſition eſtans en grand nombre, en cas qu'ils puiſſent eſtre pleinement informez par preuues manifeſtes & ſuffiſantes, des actions & des iuſtes cauſes des comportemens mutuels de ces Princes l'vn enuers l'autre, & par ce moien poſer vn fondement ſolide à leurs condemnations ou approbations: ſans doubte, par leurs opinions bien digerees & leurs iugemens affermis ſur le fondement d'vne verité indubitable, oultre le contentement & ſatisfaction particuliere qu'ils en recuilleront, ilz viendront en oultre à deſsiller les yeux de pluſieurs qui maintenant ſont partializez, à ce que par le luſtre & le regard de la verité, ilz puiſſent reformer leurs conceptions & diſcours, & iuger des actions de ces deux Princes ſelon la regle d'equité & droicture.
            Mais de former vne concluſion tellement fortifiée de bonnes preuues, qu'elle puiſſe donner reſolution aux eſprits qui reſtent en ſuſpens, & conueincre l'erreur de pluſieurs, qui ſans malice affectée ſont aultrement perſuadez: c'eſt choſe à l'aduenture,

qui peult ſembler de prime face, ou du tout impoſsible, ou du moins certes treſdifficile.
            Et touteſfois, attendu que pour la pluſpart les faux rapports prennent leur forme & fondement ſur des coniectures extrauagantes & des opinions particulieres, que les eſprits des hōmes bizarrez viennent à tordre en diuers ſens & contraires, pluſtoſt que ſur la connoiſſance d'vne verité bien prouuée & du tout inuariable: ceſte ſeule preuue de laquelle nous vſerons, comme eſtant la plus propre, pourra ſatisfaire à bon droict, à tous ceux qui paiſiblement vouldront acquieſcer à la force de la verité & raiſon: c'eſt d'expoſer à la veuë publicque des hommes, les faicts & actions de ces deux grands Princes: et ce auec vne clarte ſi manifeſte, que la verité ne puiſſe honeſtement eſtre deſmentie ni deſfiguree par vn ſens contraire. Par cela tout le monde conoiſtra clairement, combien ſont iniuſtes & deſhoneſtes les actions du Roy d'Eſpagne & de ſes miniſtres à l'encontre de la Roine d'Angleterre: & combien ilz ſont contraires à tous reglements militaires, aux reſpects mutuels des Princes, & à touts exemples d'humanité Chreſtienne obſeruez de tout temps, meſmes en l'ardeur des guerres, cōtentions, & querelles qui ſuruiennent entre les Princes. Car ceux-cy ont laſchement attenté de rauir la

vie à la Roine d'Angleterre, non par armes & par les actiōs ordinaires de la guerre, mais clandeſtinement & par aſſaſſinats recerchéz en diuerſes ſortes: Choſe qui depuis le commencement du monde, lors que Cain le premier meurtrier tua ſon frere Abel, à touſiours eſté deteſtée & de Dieu & des hommes: c'eſt ainſi que ce Roy à touſiours voulu pourſuiure le cours de ſes iniuſtes & ambitieuſes entreprinſes pour ranger ſoubz l'honneur de ſes conqueſtes les Prouinces & Roiaumes d'vne telle Princeſſe apres qu'il l'auroit ainſi valereuſement veincue. Cela dy ie eſtant à plein verifié par vne manifeſtation indubitable des actions du Roy d'Eſpagne d'vn coſté, ſans que iamais on ait attenté ny pourpenſé aucun faict ſemblable de la part de la Royne d'Angleterre, tout le monde pourra toucher au do it le quel de ces deux Princes eſt à condamner, & les actions à deteſter ſelon la regle d'honneſteté & iuſtice.
            Or ie dy qu'il ne ſe peult nier, que la vie de la Roine d'Angleterre n'ait eſte cy deuant & ſouuenteſfois recerchée par des meurtriers apoſtez, deſquels pluſieurs ont eſté apprehendez, iuſtement condamnez, & publicquement executez à mort. Et en quelques vngs de tels attentats ont eſte enueloppez aucuns des miniſtres du Roy d'eſpagne Bernardin de Mendoze comme Bernardin de Mendoze & ſes ſemblables.

Mais oultre tout cela, que le meſme n'ait eſté notoirement proiecté & pourſuiui, principalement par les practiques Eſpagnoles, cela fut, n'a pas long temps, du tout manifeſté par l'apprehenſion, confeſsion, condemnation, & execution de trois Portugais, leſquels apres auoir eſte ſaiſis, atteints, conueincus, & ſelon leur propre confeſsion, condamnez, quand ilz furent es places de leur execution, demanderent, pur ce regard, pardon à Dieu publiquement auec ſignes d'une vraie repentance, & perſiſterent conſtamment iuſques à la fin en leurs affirmatiues, auec grandes exclamations contre le Roy d'Eſpagne & ſes miniſtres, par leſquels ilz auoient eſte mis en beſoigne & pur la fin ſeellerent de leur propre ſang leurs confeſsions eſtre veritables.
            Ceux qui furent ainſi condemnez, eſtoient vn certaine Docteur Lopez Portugais, de long temps Lopez aiant eu ceſt honneur d'auoir eſté retenu pour domeſtique & l'vn des medecins de la Royne, les aultres eſtoient auſsi Portugais nagueres reconciliez & reduictz au ſeruice du Roy d'Eſpagne: & neant moins auec quelques couleurs & pretextes, reſidens ou frequentans en ce Roiaume. L'vn eſtoit nomme Stephano Ferrera de Gama, aiant Stephano Ferrera de Gama iuſques alors eſté tenu en Portugal, pour homme de quelque qualité et en bonne reputation et eſtime,

l'aultre eſtoit Manuel Lewis Tinoco, lequel Manuel Lewis Tinoco. auoit acces et credit auec les counſeillers du Roy d'Eſpagne en Bruxelles.
            Or furent ces trois ſolicitez et amorcez par promeſſes de grandes recompenſes d'attenter vn ſi vilain acte & horrible, & d'en promettre l'effect, & ce, en la perſonne d'vne dame, d'vne fille, d'vne Roine ſacree, d'vne qui a regné auec plus d'honneur & de felicité par leſpace de trenteſix ans entiers, & auec plus de ioie et de contentement de ſon peuple, qu'aucun aultre de ſes predeceſſeurs, ſans ceder à pas vn d'entre eux. Et pour verifier comment & par qui ceux ci furent pratiquez pour l'execution d'vn faict tant enorme, les preuues que ſur cela nous auons maintenant à produire en feront foy ſuffiſante: leſquelles conſiſtent en vn fidelle recit des confeſsions des parties tant par leurs propres bouches, que par les eſcrits qu'ils en ont faictz de leurs mains, eſquelles ilz ont perſiſté conſtamment iuſques à la mort auec repentance de leurs faultes.
            Premierement le medecin Lopez, lequel deuoit Lopez. perpetrer ce forfaict par poizon quil donneroit à ſa Maieſté, a cōfeſſé que ces dernieres annees il auro it eſte in duict à faire ſecretement ſeruice au Roy d'Eſpagne par le moien d'vn certain Manuel Andrada 
               Manuel Andrada. Portugais, hōme pour lors fort emploié en

France par dom Bernardin Ambaſſadeur là reſident Bernardin pour le Roy d'Eſpagne. Par ceſtui là Lopez receut vn ioiau de grand prix garni d'vn grand Diamant & d'vn grand Rubi, que le dict Andrada 
               Andrada luy preſenta de la part de Christofero de Moro ſpecial counſeiller du Roy d'Eſpagne, duquel auſſi, Christofero de Moro ſelon qu'il diſoit, il receut & apporta au meſme Docteur de la part du Roy meſme d'Eſpagne, vn accolade pour l'accourager à lui continuer ſon ſeruice à couuert.
            
               Lopez confeſſa en oultre, auoir eſté informé du deſir affectionné du Roy d'Eſpaigne, pour le Lopez gaigner à ſon ſeruice: non ſeulement par Andrada, 
               Andrada mais auſsi par Roderoquo Marques Portugais homme communément employé en ſemblables Roderoquo Marques pratiques par le Roy d'Eſpaigne. Le medecin donc gaigné par telles inductions, donna ſon conſentement, & enuoya ſouuent en ſecret des aduertiſſements au Roy d'Eſpaigne, touchant les occurrences & actions de la Maieſté de la Royne, ſelon qu'a raiſon de ſa charge, il en pouuoit auoir cognoiſſance.
            Apres cela, ſur les diuerſes ouuertures qui luy furent faites, il conſentit à ceſte damnable entrepriſe d'oſter par poiſon la vie à la Roine ſa Maitreſſe, ſur la promeſſe de recompenſe qui luy fut faite de la ſomme de 50000. eſcuts. A ceſte fin il enuoya

premierement à Calais Andrada pour conferer Andrada. auec le Comte de Fuentes: puis attiltra l'aultre Fuentes Stephano Ferrera de Gama Stephano Ibarra. Lopez Gomez d' Auila Fuentes Portugais appellé Stephano Ferrera de Gama, pour eſcrire des lettres à Stephano Ibarra, Secretaire du Roy à Bruxelles: leſquelles furent enuoiées, ſelon l'ordonnance de Lopez, par Gomez d'Auila Portugais, pour aſſeurer le Secretaire Ibarra & le Comte de Fuentes, que ſuiuant ſa promeſſe il entreprendroit reſoluement de depeſcher par poiſon la Maieſté de la Royne: pourueu qu'ilz euſſent pouuoir pour luy deliurer la ſomme de cinquante mille eſcuts, dont on luy auoit fait offre.
            Or ont eſté toutes ces meſmes choſes confirmées par les deux aultres Portugais Ferrera & Lewis: leſquels auſsi, ſelon leur confeſsion, conſpirerent Ferrera Lewis en la meſme enterpriſe auec la Medecin. Et encores que le delay de ceſt exploit ſoit veritablement aduenu par la bonté & prouidence de Dieu ſpeciale enuers ceſte ſienne Royne & Princeſſe, neantmoins, tant le Medecin, que les deux aultres Portugais, ont confeſsé ce retardement auoir eſte du tout contre leur intention & propos: pour nauoir peu eſtre fournis à temps les cinquante mille eſcuts: leſquels on promettoit bien de iour en iour, mais la prouiſion en eſtoit retardée, pource que le Roy d'Eſpagne ne trouuoit à propos de commettre vn affaire de telle importance à Andrada 
               Andrada
               
homme eſtimé de trop baſſe eſtoffe. Il deſiroit pluſtoſt que ceſt affaire fuſt meſnagé par Ferrera 
               Ferrera homme de reputation plus grande. Le Docteur donc ayant derechef aſſeuré par ceſtuy là l'execution de ſon vilain & malheureux deſſeing: en fin par l'ordonnance du Roy d'Eſpagne les lettres de change, pour ceſte ſomme, furent de liurées par le Comte de Fuentes. Cela arriua au meſme inſtant qu'il pleut à la bonté de Dieu tant enuers ſa Maieſté Fuentes que tout ſon eſtat & ſon peuple, permettre que ceſte conſpiration fuſt heureuſement deſcouuerte, par le grand ſoing & diligence de l'un des Seigneurs du priué Conſeil de ſa Maieſté: & par ce moyen, tous ces trois criminels furent diſtinctement apprehendez auec leurs lettres & eſcrits, eſquels eſtoient exprimez, auec leurs actions & conſeils, les reglements pour ceſt effect des conſeilliers Eſpagnols, tant en Eſpagne, qu'a Bruxelles.
            Le ſecond Criminel qui eſtoit Stephano Ferrera 
               Stephano Ferrera de Gama de Gama, a confeſsé auoir eu premierement intelligence de ceſte deliberation d'empoyzonner ſa Maieſté par l'adreſſe du Comte de Fuentes & du Secretaire Ibarra: lequel cōſeil Manuel Lewis afferme Fuentes Ibarra Manuel Lewis pareillemēt auoir eſté par luy notifié à Ferrera tant par eſcrit, que par paroles, de la part des ſuſdits deux conſeillers. En oultre Ferrera confeſſe Ferrera
               
auoir receu diuerſes lettres ſur ce ſubiect de Chriſtofero Moro, & mutuellement luy auoir enuoié reſponce Chriſtofero Moro▪
                pour le tenir informé de ſes procedures: comme auſsi il auoit receu diuerſes lettres de Manuel Lewis reſident à Bruxelles, touchant les occurrenſes Manuel Lewis de delà. A confeſsé d'auantage auoir eſcrit des lettres par mandement du Docteur Lopez au Secretaire Jbarra, par leſquelles il faiſoit offre & Lopez Ibarra promeſſe au nom de Lopez de l'exploict de ceſt horrible faict de l'empoizonnement de la Royne, Lopez auec la cōdition de remunerer. Lopez de la ſomme de 50000 eſcuts. Que ces lettres furent protées à Lopez 
               Ibarra, par Gomez d'Auila Portugais, par l'addreſſe Ibarra Gomes d' Auila Lopez Gomez Manuel Lewis Ferrera Fuentes Ibarra Ferrera & aux fraiz du Docteur Lopez: ce que Gomez a ſemblablement confeſsé. D'aultre part Manuel Lewis fut auſſi expreſſément enuoié en Angleterre vers Ferrera par le Comte de Fuentes & Jbarra, pour l'induire à conferer promptement auec Lopez touchant ceſte enterpriſe, ce que luy Ferrera, confeſſé auoir faict à diuerſes fois.
            La confeſsion de Manuel Lewis porte qu'il fut premierement informé de ce deſſeing d'empoiſonner Manuel Lewis la Roine par le Comte de Fuentes, lequel par ſon Secretaire luy fit monſtrer la lettre eſcrite Fuentes par Andrada au dit Comte au nom du Docteur Andrada pour effectuer ceſte enterpriſe, laquelle lettre alors luy depoſant auroit leuë. A confeſſé pareillement

que lors qu'il fut enuoié en Angleterre par ledit Comte de Fuentes pour traicter auec le Docteur Fuentes Stephano Ferrera Lopez Ferrera & auec Stephano Ferrera ſur l'execution de ce forfaict, le Comte le requiſt de faire que Lopez fuſt bien aduerti par Ferrera, que le Comte auoit receu mandement du Roy d'Eſpagne, d'induire Lopez à l'execution de ſon faict en toute diligenſe, Lopez pour donner au Roy par ce moien, vne plaiſante & gaillarde Paſque. Ainſiarriua il en Angleterre là ou par trois diuerſes fois il eut conference ſur ce ſubiect: apres que ſur ſon partement de Bruxelles, le Comte de Fuentes & le Secretaire Jbarra, luy Fuentes Ibarra firent preſter ſerment d'eſtre fidelle & ſecret en ceſt affaire, ce qu'il fit en leur preſence.
            Auſsi apporta il vn particulier meſſage du Comte à Ferrera, pour haſter le Docteur Lopez à l'execution de ſon faict auec promeſſes d'honneurs Ferrera Lopez & de recompenſes par deſſus les 50000 eſcuts, & de grands aduācements pour les enfans du Docteur: L'aſſeurant qu'il auoit mandement du Roy d'Eſpagne, de donner à Lopez tout ce qu'il Lopez voudroit demāder, pour mener à fin ceſte grande entrepriſe. Pour la fin, Manuel Lewis auoit auſsi Manuel Lewis Fuentes apporté par mandement du Comte de Fuentes deux lettres de change d'vne ſomme d'argent pour eſtre monſtrées au Docteur Lopez, & ainſi haſter l'execution de ceſt affaire. Mais Ferrera & Lopez Ferrera
               
               Lopez, furent apprehendez deuant que leſdictes Lopez lettres de change fuſſent preſentées & monſtrées à Lopez: Et neantmoins ſur la recerche qui s'en fiſt, elles furent puis apres trouuées ſur Manuel Lewis 
               Manuel Lewis Gonzalo Gomez Pedro de Carreras Ian Pallacios Franciſco de Torres & ſont encores en eſtre pour eſtre exibées & veuës, aians eſté eſcrites par vn Gonzalo Gomez à Pedro de Carreras, & vn aultre par le meſme Gomez à Ian Pallacios: en laquelle lettre eſt faicte mētion de fairele paiement à quelqu'vn deſigné par le nom de Franciſco de Torres, mais en effect & verité à Manuel Lewis. Car en diuerſes affaires maniées par ledict Lewis, ſelon ſa propre confeſsion, on eſtoit d'accord qu'il prendroit le nom de Franciſco de Torres.
            
            Sa confeſsion porte d'auantage, que quand Gomez d' Gomez d' Auila Ferrera Fuentes 
               Auila, eut porté les lettres de Ferrera pour certiorer le Comte de Fuentes, que Lopez aiant l'aſſeurance de 50000. eſcuts, effectueroit ſon entrepriſe: Ledict d'Auila demeura tout vn mois ſans reſponce, d'autant que le Comte attendoit plus ample reſolution d'Eſpagne. Gomez neantmoins retourna apportant parole à Ferrera que ſi toſt que le Comte auroit du Roy reſolution plus certaine, Manuel Lewis ſeroit enuoié en Angleterre auec la meſme reſolution. Et c'eſt ſuiuant cela, que ceſte reſolution aiant eſté apportée d'Eſpagne, Manuel Lewis dict auoir eſté enuoié en Angleterre

auec deux lettres, l'un du Comte, l'autre d' Jbarra, dattées à Bruxelles le 12. & 14. de Decemb. 1593. Ibarra
            
            Il ſe pourroit tirer beaucoup d'autres preuues des manifeſtes circonſtances exprimées tant en l'examen de ces trois hommes, qu'en leurs eſcrits, partie interceptez par le chemin, partie ſaiſiz auec eux, lors qu'ilz furent apprehendez: pour verifier que la ſource de ces malheureux deſſeings & pluſque paiennes actions, eſt procedée du Roy d'Eſpagne & de ſes conſeillers. Mais attendu la cōcurrence entiere, ſans aucune contrarieté ou varieté, de ces trois Portugais en toutes leurs confeſsions cy deſſus recitées, la preuue eſt aſſes notoire, qu'ils eſtoient attiltrez à ceſt effect, nomméement par les counſeillers du Roy d'Eſpagne, leſquels auſsi ſe diſent auoir eu mandement de leur Roy pour ceſt effect: ſans qu'autrement il y euſt en eux aucune mauuaiſe diſpoſition ou malice precedente enuers ſa Maieſté, & ſans aucune iniure ou dommage par eux receus de la part ou de la Royne, ou de ſes ſubiects. Et ſur cela la repentance de Manuel Lewis pour ſon forfaict contre ſa Maieſté eſt bien Manuel Lewis conſiderable, ſelon que bien peu deuant ſa mort, aiant eſcrit de ſa propre main le recit de tous ſes comportements en ceſte action, il en faict la concluſion par ces paroles: Dieu doint par ſa diuine mercy que toutes ces choſes machinées & proiectèes
               
               par le Roy d'Eſpagne contre la Maieſté de la Roine, ne puiſſent iamais auoir aucun effect. Et Dieu doint par ſa bonté que toutes ces traiſons ainſi ourdies puiſſent eſtre deſcouuertes & rompues, en prolongeant par longues années la vie de ſa Maiesté, auec adiunction de plus grands eſtats, ſelon qu'elle le merite & que ſes loiaux ſubiects le deſirent.
            
            Or ces choſes bien conſiderées informent à plein tout le monde, pour iuger, nonobſtant tous deſguiſemens contraires, auec quelle fureur & barbarie la Royne d'Angleterre eſt indignement oultragée: Et combien le Roy d'Eſpagne, par le propre teſmoignage de ſes Counſeillers intimes, merite d'eſtre condamné deuant Dieu & les hommes: ſi ce n'eſt qu'apres, en eſtre informé, il ſe vueille deſcharger de l'imputation & diffame d'vn ſi vilain crime deuant Dieu, par vne punition convenable de ſes Counſeillers, tant pour leurs propres faictz que pour leurs rapports & diffames: ſi tant eſt que fauſſement ilz les aient forgez de luy, qui eft leur Roy & leur Prince. Mais en cas qu'il meſprize de s'aquiter de ce deuoir, nul ne pourra blaſmer ſa Maieſté ſi elle ſe pouruoit par quelque aultre voie, ce que iuſques à preſent elle a differé de faire: comme auſsi elle a negligé la publication de ce ſubiect odieux, ſi non entant qu'il a eſté

rendu notoire, par l'examen & iugement qui s'en eſt faict au veu & ſceu d'vn chacun, en la ville de Lōdres: ſa Maieſté aiant eſperé depuis ce temps là, que quelque choſe ſe feroit de la part dudict Roy, pour ſe lauer d'vne tache ſi laide & infame: de la quelle aultrement, il demeurera fleſtri iuſques à la fin du monde.
            Or maintenant, pour plus ample cōfirmation que ces premiers attentats ont eſté forgez en la boutique des miniſtres du Roy d'Eſpagne, il eſt expedient qu'vn chacun connoiſſe que ceſte conſpiration aiant eſté deſcouuerté, confeſsée, publicquement punie ce mois de Iuin dernier, par l'execution de ces trois Portugais: Neantmoins ſoudain apres que ce deſſeing des Portugais fut aneanti, il ſe renouä & conclud à Bruxelles vne ſeconde coniuration ſemblable, pour l'aſſaſsinement de ſa Maieſté, de laquelle eſtoit l'auctheur principal le ſecretaire Stephano Ibarra, qui en procuroit S. Ibarra l'execution par certains Anglois: leſquels auſsi par la meſme bonté de Dieu furent apprehendez arriuans en Angleterre, pour attenter ce forfaict execrable.
            Les noms de ceux-là ſont Edmond Yorke & E. Yorke R. Williams 
               Richard VVilliams maintenant priſonniers en la tour de Londres, leſquels ont confeſſé le faict en la maniere qui ſera dicte: Et le tiers de leur cō
               pagnie

eſtoit vn nommé Yong, qui deuoit eſtre emploie à tuer l'vn des principaux & grands Yong Conſeillers d'Angleterre.
            
               Edmond Yorke, confeſſe que quand on traicta Edmond Yorke auec luy d'attenter contre ſa Maieſté, on luy monſtra, par l'entremiſe de Hugues Owen Anglois rebelle & penſionnaire d'Eſpagne, vne aſsignation Hugues Owen par eſcrit, ſoubz ſignée du ſecretaire Jbarra, pour aſſeurance du paiement de la ſomme de quarante Ibarra mille eſcuts qui luy ſeroit donnée par le Roy d'Eſpagne, au cas quil vint à tuer la Royne, ou qu'il aſsiſtaſt Richard VVilliams ou quelque aultre que Richard Williams ce fuſt, en l'execution de ceſte entrepriſe. Dict que ceſte aſsignatiō fut puis apres deliurêe comme en depoſt, à vn vieil Anglois Ieſuite & rebelle nommé Holt: le quel, en vne conſultation ſerieuſe Holt de certain nombre d'Anglois, là luy monſtra ſemblablement, & aiant mis en auant, puis baiſé le ſacrement de l'autel, fiſt ſerment en la preſence de luy, Yorke, & des aultres rebelles, que Yorke ſans doubte il luy feroit paiement de la ſomme contenue, incontinent apres l'execution du faict.
            Or ceſte nouuelle conſpiration excitée par le billet d'aſsignation obtenu d'Ibarra, a eu ſon progres Ibarra & auancement par les conſultations malicieuſes de pluſieurs des ſubiectz notoirement fugitifz & rebelles de ſa Maieſté, & neantmois maintenus

par les penſions de roy d'Eſpagne. Les noms de ceux qui principalement ſe ſont de nagueres emploiez en ceſte coſpiratiō, ſont, VVilliam Stanley, 
               W. Stanley, Holt, Throgmortō, H. Owen, D. Gifford, Worthingtō, C. Paget, Tipping E. Garret, M. Moodie, E. Yorke R. William, 
               Holt Jeſuite, Thomas Throgmorton, Hugues Owen, D. Gifford, D. VVorthington, Charles Paget, vn Tipping, Edouard Garret & Michel Moodie, d'eſquels, chacun en particulier, les choſes qui enſuiuent ſont teſtifiées par les confeſsions & depoſitions d'Edmond Yorke & Richard VVilliams, tous deux ici nagueres apprehendez & mis en ſeure garde.
            Ceſte confeſsion eſt, qu'il ſe fiſt à Bruxelles trois conſultations diuerſes par les deſſus nommez, là ou du commencement, VVilliam Stanley emploia W. Stanley toutes les perſuaſiōs à luy poſsibles enuers leſdits Edmond Yorke & Richard VVilliams, à ce qu'ils entreprinſent E. Yorke R. Williams d'attenter à la vie de ſa Maieſté: accourageant notamment Yorke, par l'exemple de Yorke ſon Oncle, & luy donnant inſtruction pour le cours de ſes procedeures, & par quels moiens il viendroit à bout de ſon entrepriſe. Et ſe peult bien verifier, que ledit Stanley n'eſt pas nouueau apprentif au meſtier de ceſte eſpece de traiſon: car Stanley peu de temps auparauant, luy meſmes, auec vn certain Jaques ſon lieutenant, aiant appellé pour conſeil ſpirituel à leur ayde deux vrais ſuppoſtz du Iaques diable aſcauoir Shirwood & Holt, ilz pratiquerent Shirwood Holt
               
vn Irlandois nomme Patrick Cullen eſcrimeur & Patrick Cullen penſionnaire du Roy d'Eſpagne. Et luy perſuaderent de venir clandeſtinement en Angleterre, pour tuer ſa Maieſté. A quoy aiant donné ſon conſentement, Stanley & Jaques luy fournirent la ſomme Stanley Iaques de trente liures ſterling pour ſon voiage, auec l'offre d'vne grande recompenſe. Et ſur cela, eſtant arriué, pris & deuëment conueincu de ce deſſeing, il confeſſa le tout en la maniere que nous venons de le reciter, dont s'enſuiuit la condemnation & execution de ſa perſonne.
            Ce ne ſeroit pas bien toſt faict qui vouldroit exprimer toutes les circonſtances d'vne aultre traiſon bien eſtrange & dreſſée d'vne façon nouuelle, en laquelle ont eſté longuement occupez le Cardinal Ieſuite Allain & VV. Stanley: s'y rencontrant Allain W. Stanley Th. Worghington auſsi Th. VVorthington preſtre treſindigne. Leur deſſeing eſto it d'exciter vne ſoudaine rebellion en Angleterre, en induiſant le Seigneur Ferdinand 
               Ferdinand Strange 
               Strange filz & heritier du Comte Derby, à vſurper le tiltre de la Coronne d'Angleterre. Pour ceſt effect ils perſuaderent vn Richard Hesketh Gentilhomme Richard Heſketh du quartier de Lancaſtre, bien cogneu dudit Seigneur Strange, pour luy faire comprēdre & gouſter l'aduis du Cardinal Allain & de pluſieurs L. Strange aultres: qui eſtoit de l'induire à vouloir Allain prendre le tiltre de Roy & luy donner aſſeurance

d'y eſtre maintenu par le moien des threſors & des forces eſtrangeres. Et en cela s'emploia ledit Hesketh auec toute diligenſe & auec maintes raiſons, Hesketh deſquelles il eſtoit venu bien inſtruict & fourny. Mais le dit Seignieur Strange nouuellement L. Strange
                Comte Derby par le deces de ſon pere, ſur ceſte rencontre de Hesketh, plein qu'il eſtoit de prudence & deuoir, mit ceſt Hesketh en arreſt, lequel Hesketh apres le fidelle rapport du Comte, eſtant apprehendé & aiant confeſſé tout le faict auec ſes circonſtances, ſans plus long proces, fut condamné ſur ſa propre confeſsion: & maudiſſant ſes inſtructeurs auec grand ſigne de repentance, fut executé au mois de nouembre de lannée precedente.
            Mais pour retourner à noſtre nouueau complot, le Ieſuite Holt eſtoit communément aſsis en forme de preſident en ces conſultations: & comme Holt chef de toutes ces conferences & cōſpirations perſuada Yorke & VVilliams auec grande vehemence, d'entreprendre ceſt attentat, les obligeant par Yorke Williams voeus & ſermens à l'execution diceluy: & leur ad-miniſtrant à tous deux le ſacrament: ce qu'il fiſt le baiſant luy meſme, il les aſſeura par iurement ſolennel de leur recompenſe, leur monſtrant le billet d'aſsignation pour les 40000 eſcuts, ſigné de la main de Stephano Ibarra, lequel eſtoit commis à ſa garde pour l'aſſeurance du paiement. Diſoit Stephano Ibarra▪
               
               
auſsi ledit Holt à Yorke, ven que ſouuent leſt Anglois Holt auoient failli à l'execution de ceſte entrepriſe, ſi maintenant Yorke & ſes compagnons n'en venoiēt à bout, que cy apres il y emploieroit des eſtrangers: qui eſt vn argument d'vn traiſtre inueteré en ſa malice. Et à la verité deſia par longues armées il s'eſt trouué en tous les complots de traiſon qui ſe ſont dreſſez contre ſa patrie, comme le traiſtre qui plus y eſt bandé & embeſongné auec toute violence, par deſſus tous ſes complices. Auſsi ſeruit il de treſmauuais pere ſpirituel, quelque peu de mois auparauant, à l'Irlandois Patrik Cullen cy deſſus mentionné, pour luy garentir ſon entrepriſe Patrick Cullen touchant la mort de la Royne.
            
               Thomas Throgmorton ſe trouua pareillement meſlê en ces conſultations & conſpirations, eſquelles Thomas Throgmorton Yorke Williams 
               Yorke & VVilliams furent ſolicitez d'attenter ceſt horrible faict: pour l'accompliſſement duquel, particulierement il emploia auſsi ſes diſcours.
            Fut auſsi en ces conferences Hugues Owen, là ou il donna son aduis, en quelle maniere on deuoit H. Owen attenter ceſte execution, & en ceſte meſme conference, il monſtra le billet d'aſsignation ſignê de la main d' Ibarra, pour 40000. eſcuts: lequel Ibarra il commiſt à la garde de Holt, pour la ſatisſaction Holt Yorke 
               d'Yorke & des aultres.
            
               
Les Docteurs Gifford & VVorthington, touſdeux Gifford Worthington faifans profeſsion d'enſeigner la theologie, mais neantmoins contre toute vraie theologie, ſe trouuerent auſsi en ces cōferences: & par grandes perſuaſions ſoliciterent Yorke & VVilliams, à l'execution Williams de ceſt acte. Et auoit ce meſme VVorthington peu de mois auparauant emploié tout ſon eſprit Worthington & labeur enſemble auec le Cardinal Allain & Allain Stanley 
               Stanley, pour ſuſciter vne rebellion & s'eſtablir vn Roy, au detriment & ruine de ceſt eſtat & de ſa Maieſté, ſelon que cy deſſus il á eſté recité.
            
               Charles Paget eſt oit auſsi preſent en ces menées & conſpirations, induiſant Yorke à ceſte entrepriſe: C. Paget Yorke & alors meſme fut conclud que Michel Moodie ſeroit auſsi emploié de ſon coſté en l'exploict M. Moodie de ce meſme acte: & qu'argent luy ſeroit fourni par Paget & Throgmorton pour les frais Paget Throgmorton qu'il luy fauldroit faire, à la pourſuite de ceſte practique.
            En oultre, Edmond Yorke afferme que là furent E. Yorke Tipping E. Garret auſsi deſignez vn Tipping Anglois, & Edmond Garret Enſeigne, auec vn Wallon & vn Bourguignon pour ceſte meſme entrepriſe: ce qui ſe rapporte du tout à d'aultres confeſsions, notamment de Paul VVheele, lequel a quitté le ſeruice de Stanley, 
               P. Wheele Stanley pour ce qu'il s'eſſaioit de l'induire à vn pareil attentat à l'encontre de ſa Maieſté.
            
               
Eſt ſemblablement affermé par Yorke & vvilliams que Yong, le tiers d'entr'eux maintenant priſonnier, Williams Yong s'eſtoit auparauāt offert à Holt parſes lettres, d'attenter auſsi ce faict luy meſme: ayant, de Holt plus, voué & pris ſur ſoy, de tuer le principal & de plus grand nom, d'entre les Conſeillers de la Royne.
            Ces trois hommes Yorke, Williams & Yong, 
               Yorke Williams Yonge s'eſtoient reſolus, eſtans arriuez en Angleterre, de ſe mettre au ſeruice de quelques vns des ſeigneurs du Conſeil de la Royne, qui ſont or dinairement pres de ſa perſonne, pour auoir acces plus libre a la Cour, & par ce moien, cercher chacun d'entre eux plus à propos leurs oportunités, d'attenter ce qu'ilz auoient proiecté contre ſa Maieſté. A quoy pour paruenir, ilz diſent auoir eu pluſieurs cōſeils & deſſeings ſelon l'opportunité des tēps & des places. Suiuant cela Yorke eſtant arriué à Calais Yorke cercha les moiens vers l'vn des ſeigneurs du priué Conſeil de ſa Maieſté, d'obtenir vn paſſeport pour ſon aſſeurance plus grande. Mais leur meſchant deſſeing eſtoit deſia ſi bien deſcouuert, que bon ordre auoit eſte mis de les apprehender des leur premiere arriuée comme de faict ilz furent pris & mis en ſeure garde.
            Or maintenant encores qu'il ſoit bien cogneu que telles procedeures deſloyalles ont ſouuēt eſté

eſſaiées: Que ſouuēt les coulpables ont eſté pris & executez: Que pluſieurs viuent en leurs cachettes non encores pris & deſcouuers: Encores derechef que par la bonté ſinguliere de Dieu & ſa protectiō ſpeciale pour la defence & conſeruation de ſa Maieſté, tels deſſeings aient ſouuent eſté mis à neant: ſur tout neantrnoins, ces deux dernieres conſpirations, la premiere de ces Portugais, deſſeignée par le conſeil & au nom du Roy d'Eſpagne, & ceſte derniere d'Yorke & de ſes complices amorcez à cela par la grande recompenſe que leur promettoit Yorke ſon Secretaire Jbarra, mettent en veuē manifeſte Ibarra▪
                de tout le monde, combien auec grande barbarie & inhumanité, ces infames actions prennent leur origine d'Eſpagne. Ioinct auſsi que de là, ſont maintenus par grandes penſions vne multitude d'hommes iugez traiſtres & fugitifz de leur patrie: leſquels toutesfois ne rendent aultre eſpece de ſeruice audit Roy, que de ſe rendre inſtruments de telles actions barbares, & de luy ſeruir d'eſpions contre leur pais meſme. En quoy neantmoins, pour le plus ſouuent, ilz abuſent le Roy & ſes miniſtres par menſonges controuuez: au lieu de luy faire des rapports qui ſoient veritables, ou d'affaires de quelque importance, & qui ſoient dignes de leurs penſions ſi grandes.
            Concluſion, done ces choſes eſtans ainſi, que

nous auons mis en auant, pour mieux ſatiſfaire à tous ceux qui n'ont ny le iugement corrompu, ny les affections tranſportées de partialitez enuers ces deux Princes, & à la deſcharge de la Royne au cours de tous ces deſſeings & actions horribles. Il ſe peult reconoiſtre d'vnchacun pour verité treſcertaine, que iamais il n'y a eu aucun ſubiect de la Royne d'Angleterre, ny aucun aultre de quelque nation que ce ſoit, qui puiſſe eſtre chargé par ceux du parti du Roy d'Eſpagne ou aultre perſonne quelconque, d'auoir iamais attenté, ny faict practique, pour mettre en danger ny faire tort à la perſonne du Roy d'Eſpagne, par le ſceu, ou cōmunicatiō de la Royne, ou d'aucun de ſes miniſtres: encoresqu'il ſoit hors de doubte, que ſi ſa dite Maieſté euſt eu vn courage ſi bas & ſi vil, que de ſe ſouiller de practiques ſi infames, elle n'euſt pas manqué de moiens & d'inſtrumens conuenables. Mais ſa Maiefté eſtant libre de toutes telles penſées, chacun peult bien aſſeurément faire eſtat, que ſi quelqu'vn ſe fuſt mis en effort d'entreprendre quelque choſe de ſemblable, elle en euſt faict promptement & ſeuerement vne punition exemplaire & cōuenable au forfaict: ou bien l'euſt faict liurer au Roy, pour luy meſme en faire la punition à ſon gré. Sa Maieſté n'a non plus donné aucune penſiō ny entretenement dans ſon Roiaume à aucun rebelle ou

aucune perſonne condamnée de traiſon par le Roy d'Eſpagne. Par la contrarieté donc des actions de ces deux Princes, il ſe voit icy vne manifeſte preuue de ce qui eſt tant à l'honneur & recommendation de l'vn, comme au diffame & condemnation de l'aultre, & pourtant ſans aucune doubte le grand Dieu tout puiſſant, iuſte vengeur de meſchancetez tant enormes, & remunerateur de la pieté & innocence, en ſon temps & en deuë ſaiſon, ſcaura bien rendre à l'vn & à l'aultre ſelon leurs deſſertes.
            
               ICY POVR PLVS AMPLE ESclarciſſement & certitude du faict, ſont adiouſtées quelques lettres & Confeſsions des criminels, en la meſme ſorte quelles ſont encores en eſtre, eſcriptes de leurs propres mains ſans changement aucun, ny au ſens, ny aux paroles.
            
         
         
            
            La confeſsion d'Eſtienne Ferrera de Gama, en language Portugais, par luy ſoubzſignée & confirmée, au recit qui en a eſté cy deuant publié le 18. Feur. 1593.
            
               IL dict & confeſſe, qui dix mois paſſez ou enuiron, le Docteur Ruy Lopez eſcriuit deux lettres Lopez en ſa propre maiſon a Londres, adreſſees à dom Christophero de Moro, l'eſquelles lettres par le Docteur furent miſes entre les mains de luy Chriſtofero de Moro Ferrera Moro Ferrera Lopez 
               Ferrera pour les faire deliurer audit Moro.
            
            Ces lettres eſtoient eſcrites de la main de Ferrera, mais ſelon les paroles, & de la propre bouche du Docteur Lopez. Par icelles ledit Docteur promettoit de faire au Roy tout le ſeruice qu'il luy vouldroit commander: Et diſt en particulier audit Ferrera, que le Roy eſtoit deſia bien informè du ſubiect: qui eſtoit la cauſe pour laquelle le Docteur le faiſoit eſcrire obſcurement Ferrera & en paroles couuertes, tellement que luy meſmes Ferrera, ne les pouuoit bien entendre.
            Il croit pour vray, que ſi le Roy luy euſt enuoié l'argent, le Docteur euſt empoyzonné la Royne, adiouſtant que chacun iour le Docteur luy diſoit qu'il eſtoit preſt de faire le ſeruice, mais qu'il n'auoit nulle reſponce de dela.
            Il ſe ſouuient auſsi auoir dict à Peter Ferrera, que ſi le Roy d'Eſpagne vouloit enuoier l'argent, ſans doubte le Docteur Lopez 
               Peter Ferrera empoyzonneroit la Royne.
            Dict en oultre que Manuel d' Andrada enuiron vn mois deuant qu'il partiſt d'Angleterre, luy declara, que ſi le Roy d'Eſpagne Manuel d' Andrada Lopez Dom Antonio Ferrera vouloit, le Docteur Lopez empoyzonneroit la Royne d'Angleterre & enſemble le Roy Dom Antonio: l'eſquels propos eſtans puiſapres recitez par Ferrera; le Docteur reſpondit, que quant au Roy, à la premiere maladie qui luy ſuruiendroit, il s'en alloit mourir: mais quant à la Royne, nous nauons, dict il, encores aucune reſponce de l'autre part.
         
         
            
            La confeſsion de Manuel Lewis Tinoco, eſcrite de ſa propre main le 22. Feur. 1593.
            
               IE Manuel Lewis Tinoco, Gentilhomme Portugais confeſſe que le Comte de  Fuentes,Manuel Lewis Tinoco Fuentes Ibarra
                & le ſecretaire Ibarra, m'appellerent au cabinet du Comte, là ou tous deux enſemble & chacun d'eux de ſa part me prindrent les mains & les mirent dans les leur, & me dirent tels propos: deuant que nous te declarions vn certain affaire de treſgrand importance, il fault que tu nous donnes ta foy & promeſſe, qu'encores qu'il aduint que pardela tu fuſſes pris des Anglois, que neantmoins tu ne le diſcouuriras poinct, d'autant qu'il importe au repos de toute la Chreſtientè. Et apres leur auoir donné ma parole & ma foy de toute fidelité & ſeruice en vn tel affaire, Ils me dirent, que Stephano Ferrera de Gama,Stephano Ferrera de Gama. Lopez
                leur auoit eſcript, comment le Docteur Lopez s'eſtoit offert & obligé de faire mourir la Royne d'Angleterre par poizon, auec conditiō que le Roy d'Eſpagne luy donnaſt recompenſe conuenable à ſes ſeruices. Tout cela ſe paſſa en la ville de Bruxelles ea la maiſon du Comte de Fuentes: Et, ſelon que ie m'en Fuentes puis ſouuenir, ce fut le 9. iour du mois de Decēbre dernierement paſſé: Ie teſmoigne toutes ces choſes s'eſtre faictes en toute verité & certitude, comme ie les confirmé par mon ſerment.
            Ie Manuel Lewis Tinoco, Gentilhomme Portugais confeſſe eſtre Manuel Lewis Tinoco. verité, qu'eſtant en Bruxelles en la maiſon du Comte de Fuentes, il me fiſt appeller & me demanda de quel pais & qualité eſtoit Andrada: & apresluy auoir dict ce que i'en pouuois conoiſtre, Andrada il commanda à ſon ſecretaire de me monſtrer toutes les lettres qu' Andrada luy auoit eſcrites de Calais. Iceluy me mōſtra trois lettres, en la premiere d'eſquelles il donnoit aduis qu'il eſtoit de retour Andrada d'Angleterre ou il auoit eſté detenu priſonnier vn long temps, & qu'il eſtoit enuoié par le Docteur Lopez, lequel comme zelateur & Lopez bien affectionné au ſeruice du Roy de Caſtile, eſtoit reſolu de luy faire vn ſeruice ſi ſignalé que par ce moien il pouuoit en

toute ſeurete prēdre ſatisfactiō de la nation Angloiſe. Mais à condition que le Roy vouluſt d'honneurs & faueurs recōpenſer ſes ſeruices, conuenablement à leur importance, d'autant qu'il eſtoit vieil & grandement endebté: deſirant de trouuer repos pour ſes derniers iours. Puis declarant la qualité de ce ſeruice, il diſoit le Docteur Lopez s'eſtre obligé de depeſcher la Roine par poizon. Partant qu'il conuenoit en aduertir le Roy d'Eſpagne en toute haſte: & que luy attē
               droit Lopez à Calais iuſques a ce que la reſpōce en fuſtapportée de Madric.
         
         
            Lettre de Manuel Lewis à Ferrera enuoiée de Bruxelles par Gomez d'Auila▪ en Dec. 1593.
            
               LE porteur vous dira de quel prix ſont eſtimées vos perles: Et vous aduertiray incontinent de ce qu'on vous en vouldra donner iuſqu'a la derniere maille: & vous prie me faire entēdre quel ordre vous mettrez pour vous en faire tenir l'argent, & en quoy vous voulez qu'il ſoit emploié. Ce porteur vous dira ſemblablemēt quelle eſt noſtre reſolution touchant vn peu de Muſc & d'Ambre que i'ay propoſé d'achepter: Mais deuāt que d'en rien determiner, ie veux eſtre bien informé de leur prix. Que s'il vous plaiſt y entrer pour voſtre part, i'eſpere que nous y ferons bon profit.
         
         
            La confeſsion de Manuel Lewis Tinoco, eſcrite de ſa propre main le 26. Feur. 1593.
            
               LEs lettres que iay eſcrites à Stephano Ferrera de Gama, 
               Stephano Ferrera de Gama par Gomez d'Auila, concernant ce qui y eſt touche des perles & du prix d'icelles, eſtoient pour luy donner à entendre combien les nouuelles par luy enuoiées du deſſeing du docteur pour faire mourir la Roine, auoit eſté agreables & grandement eſtimées par le Comte de Stephano d'Ibarra Fuentes 
               Fuentes & Stephano d' Ibarra. Et quant au poinct qui concerne le Muſc & l'ambre, le Comte de Fuentes me diſt qu'il attendoit du Roy quelque reſolution d'importance: & quand elle ſeroit venue, que ce ne ſeroit peu de choſe. Le tout s'eſt ainſi paſſé en verité, & pour tel ie le confirmé, demandant humblement pardon de mes offences.
            
         
      
   