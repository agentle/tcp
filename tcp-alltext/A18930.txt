
      
         
            
            
               NARCISSVS. SIVE AMORIS IVVENILIS ET PRAECIPVE PHILAVTIAE BREVIS AT QVE MORALIS DESCRIPTIO
            
            LONDINI, Excudebat Thomas Scarlet. 1591.
         
      
      
         
            
            
            CLARISSIMO ET NOBILISSIMO DOMINO HENRICO COMITI SOVTHAMTONIAE: Johannes Clapham virtutis, atque honoris incrementum, multósque annos foelices exoptat.
            
               NOnnihil vereor (illustrissime Domine) ne multis ego cum Narcisso meo, cuius in his versibus errores descripsi, ipse etiam videar vmbram affectare propriam, & cum eodem prorsus insanire. Quid enim stultius, aut ineptius, quam cum tutò latere liceat, aliorum se iudicio temerè exponere, ea
                  
                     
                  
                  que
                in publicum proferre, quae nihil aliud prae se ferunt, quam ingenij tantum leuis, at
                  
                     
                  
                  que
                otiosi indicium? Caeterum qualiscun
                  
                     
                  
                  que
                erit aliena de me opinio,

haud malè mecum agetur, spero, sitene ram hanc prolem, quasi iam postliminiò natam, (licet multis forsan abortiua videri possit) honoris tui patrocinio dignám existimaueris. Placeat ergo (Honoratissime) quantùlumcunque hoc poëma sub nominis tui auspicio non infoeliciter in lucem proditurum, vt certum animi erga te multum officiosi, honorìque tuo maximè deuoti téstimonium excipere. Quod, cum perlegeris, si gratum tibi esse intellexero, sat equidem habeo, sin aliter praeter optatum euenerit, humiliter obsecro, parcas erroribus meis, & vmbram tantum (quae nihil est) te vidisse arbitrere.
         
         
            
            NARCISSVS.
            
               
                  VEr erat, & roseis surgens Aurora quadrigis
               Liquerat Oceanum, cum Sol coepisset ab ortu
               Praecipiti cursu noctes aequare diebus,
               Tum iam nuda diu folijs, & floribus arbor,
               Et foecunda nouo tellus velatur amictu.
               Tum frondere nemus, lenti turgescere vites
               Incipiunt, montés
                     
                        
                     
                     que
                   & laeta virescere prata.
               Vndi
                     
                        
                     
                     que
                   per syluas volucrum concentus in auras
               Labitur, & varijs resonant clamoribus arua.
               Tum stabulis audent pecudes exire, soléntque
               Ludere pastores calamis, dum valle relicta
               Excelsis teneri saltant in montibus agni.
            
            
               Est in secessu longè pulcherrima, diues,
               Maximàque illarum gelidis quas alluit vndis
               Oceanus, varijs terrae ditissima donis
               Jnsula, (quae graditur Phoebus; cum vespere sero
               Tendit ad Occasum) quae Fortunata vocatur.
               Quippè sub imperio Reginae virginis aucta
               Floret, & aeterna fruitur secura quiete.
               
                  Hic ortus Narcissus erat pulcherrimus (atqui
               Natus abortiuus) iuuenis, quem luminis orba
               Prosperitas genuit, peperitque Superbia vana,
               Et tepido Erroris nutriuit Opinio lacte.
               Grandis in hac terra sylua est, vbi fertur Amoris,
               Aula Dei coeci, multis benè nota teneri.
               Florida (ni fallor) dicta est, latissima sylua,
               Splendida, densa, virens, altis circundata muris,
               Nam semel ingressi vix inde reuertere possunt.
               Regia porta, micans auro, speciosa columnis
               Noctes, atque dies patet ingredientibus, atqui
               Non licet ingressis sine dextra numinis, idque
               Per rigidos mentes, perque ardua saxa redire.
               Praeteriens portam facilis tibi trames, vtrinque
               Consitus arboribus patulis aequi ordinis; Jllic
               Mollia lasciuae posuere cubilia Musae.
               Hinc, at
                     
                        
                     
                     que
                   hinc nemus est, & inextricabilis error.
               Vlterius gradiens augusta palatia cernes
               In quibus historiae vestres pinguntur eorum,
               Quos olim pharetratus Amor superauerat; Jllic
               Herculis effigies telas, & fila tenentis,
               Quem positis armis, niueo velamine cinctum
               Vndíque formosae circumsedere puellae.
               Quin & Abydeni tristis fortuna Leandri
               Pingitur, vt tunadas nimis audax pernatat vndas
               
                  Jpse ratis, remi, tenerae, quo
                     
                        
                     
                     que
                   vela carinae,
               Cuius vt aduentum modò sperat amabilis Ero,
               Perfida nocturno malè conscia flamma labori
               Prodit, & (infandum) miseros extinguit amātes;
               Jllic magnanimus Troianae gloria gentis
               Hector, & infoelix Paris, & furiosus Achilles.
               O ibi quae strages populorum, & funera regum,
               Magnorum
                     
                        
                     
                     que
                   ducem, quos omnes vna perire
               Faemina, purpureas
                     
                        
                     
                     que
                   animas effundere fecit.
               Jllic Scipiadae victores, impiger illic
               Hannibal, & magnus Caesar, duo flumina belli,
               At
                     
                        
                     
                     que
                   alij multi, quos sub iuga dura redegit
               Soeuus Amor captos, & de quibus îlle triumphat.
               Huc proper ant iuuenes, loetissima turba, laboris
               Jmpatiens, audax, penitus secura malorum.
               Huc simul agglomerant, vt candida tecta columbae
               Vt
                     
                        
                     
                     que
                   petunt densi demortua corpora corui,
               Siuè vt apes aestate solent per rura volare,
               Cum prima repetunt foetae praesepia nocte.
               Huc inter alios in sueto ardore calescens,
               Candida cui comites Libertas, at
                     
                        
                     
                     que
                   Juventus
               Iam celeri gressu noster Narcissus adibat.
               Cum venit ad syluam, quae lata Cupidinis aula est,
               Lurida Pigrities, cui cura, vt limina seruet,
               Praeforibus iuuenem recipit, comitérque salutat,
               
                  Corpore crassa, rubens oculis, incompta capillis
               Per latos humeros pendentibus, at que supremo
               Pectore nuda, nihil praestat, sed tota iocatur,
               Ludit, edit, dormit, Veneríque est fida ministra.
               Illa sui iuuenis blandis amplexibus haerens
               Exultat, manibúsque tenens comitatur euntem,
               Et simul ad coeci penetralia ducit Amoris.
               Primus ibi Visus gradus est, Sermóque secundus
               Tertius est Tactus; supra sedet ipse Cupido,
               Cuius dextratenet calamos, arcúmque sinistra,
               Vestis ei nubes variae, flammae
                     
                        
                     
                     que
                   cathedra,
               Ex vtraque manu Dolor, & malesuada Voluptas,
               A tergo lacerata comis sedet atra Ruina,
               Effrontís
                     
                        
                     
                     que
                   Pudor simul, & deformis Egestas
               Luget, & aeternum stultos lugebit amores.
               Dum miser huc illuc iuuenis circumspicit, arcum
               Acer tendit Amor, calamum
                     
                        
                     
                     que
                   immittit acutum,
               Qui modò per venas, per
                     
                        
                     
                     que
                   ilia feruida transit;
               Protinus & magna clamatur voce per aulam
               Noster eris, captum date sub numine nostro.
               Ille tener calami violento saucius ictu
               Pectore vulnus alit, (mirum) nil sanguinis illic
               Apparet; siquidem grauiora pericula dicunt,
               Cum tacita internis celantur vulnera venis.
               Accedens propius, tuus, ô tuus inquit. Amoris
               
                  Seruus ero, & flexis genibus se subijcit illi,
               Ceu rapidis ventis tenuissima cedit arundo.
               Surgit Amor, iuuenem soli
                     
                        
                     
                     que
                   affatur ab alto.
               Mitte omnem Narcisse metum, recte
                     
                        
                     
                     que
                   notato,
               Que tibi dicturus, memori
                     
                        
                     
                     que
                   in mente repone.
               Sint tibi Deliciae, nutrices, Otia, curae,
               Blanditiae cibus, & solatia maxima, Nugae,
               Spes
                     
                        
                     
                     que
                   Timor
                     
                        
                     
                     que
                   tui comites, & amica Voluptas,
               Temporis amissi, sumptus, magni
                     
                        
                     
                     que
                   laboris
               Poenite at nunquā (parcos Amor odit, vt angues)
               Si tibi virgo placet, quamuis pice nigrior, illam
               Formosam, mollem, nitidámque vocare memento.
               Si deformis erit, faciem laudare venustam,
               Prespicuā frontem, roseas
                     
                        
                     
                     que
                   genas, & lumina clara,
               Lumine quae dices Lunae praestare bicorni,
               Et vultum Solis radios, Solemque referre,
               Cum pleno aspectu toto nitet aureus orbe,
               Candida colla, manus longas, flauósque capillos,
               Erectósque humeros laudabis, & improba blandis
               Suppleat ars verbis quicquid natura negauit.
               Denique dic puro Venerem superare nitore,
               Ingenio Musas ipsas, Charitésque decore.
               Crede in amore tuo multum mendacia prosint
               Et conficta dolo, benè quae simulata, probantur.
               Praecipúe (vt fertur) laudari foemina gaudet
               
                  Qualiscunque, licet falsa, & ludibría narres,
               Vera pistat; siquidem leuis est, & credula semper,
               Garrula voce, sibi contraria, vana, superba,
               Lubrica, crudelis, mutabilis, atque morosa.
               Qui sequitur fugiet, fugientémque ipsa sequetur,
               Quídque velit, nescit, quod tu vis improba nolet,
               Vult, nō vult, & nunc, quod nuper amauerat, odit.
               Tam vaga foemineo cerebro est innata voluntas;
               Sis quóque facundus sermone, & sit tibi mollis
               Vestitus, varius forma, atque colore, memento
               Mores sectari, cantare, salire, iocari,
               Ludere nunc fidibus, nunc tristes scribere versus,
               Jn quibus (vt mos est) fortunam, & fata dolebis,
               Nunc dare vota, fidem verbis, iurare per astra,
               Pérque Deos, multum promittere, fingere. Nullam
               Quippe fidem regni, nullámque Cupidinis olim
               Dixerunt veteres, veréque haec comprobat aetas.
               Muneribus tentes, quia multum munera possunt.
               Quod castrum, aut murus quis in expugnabilis auro est?
               Qualiscun
                     
                        
                     
                     que
                   alijs, tibi semper amabilis esto
               Sisque tibi gratus, quoniam tu dignus amore,
               Dignus amore tui, quem forma, & mollior aetas,
               Ingenium, vires, virtus, & caetera reddunt
               Foelicem, similem tibi tempora nulla tulerunt.
               Sic tua te nimium lactabit opino, donec
               
                  Vmbra captus eris, coecúsque peribis in illa.
               Talia fatus Amor, diuellit ab arbore ramum,
               Qui gelida maduit lethaei fluminis vnda,
               Et teneri frontem, formosâque tempora spargens,
               Te posthaec, inquit, Narcisse haud noueris ipse.
               Hinc facie iuuenis mutari, aut mente videtur.
               Mox ascendit equum, qui caeca Libido vocatur,
               (Quippe ferox nunquā morsū, ne
                     
                        
                     
                     que
                   fraena ferebat)
               Protinus vt dorso sessorem sentit inermem,
               Cursitat huc illuc, iuuenis per deuia fertur,
               Per loca plena rubis, spinosa, incognita, dura,
               Per iuga, per valles, puteos, latebrás
                     
                        
                     
                     que
                   ferarum,
               Per vada, per fluuios, per mille pericula donec
               Decidat in terram pronus propè flumen amoenum,
               (Per ripas dum currit equus) cui praepite cursu
               Fons ruit ex alto scopulo, at
                     
                        
                     
                     que
                   Philautia vulgò
               Dicitur, hac postquam sitis illi extinguitur vnda,
               (Nam valdè incaluit iuuenis, sudáns
                     
                        
                     
                     que
                   sitiuit)
               Continuò cerebrum sopor opprimit, at
                     
                        
                     
                     que
                   per amnē
               
               Decumbit lassus viridi benè cespite fultus,
               Securús
                     
                        
                     
                     que
                   leni Zephyro spirante quiescit.
               Iámque ferè medium rapido Sol lumine coelum
               Attigerat, cum vix somno experrectus in auras
               Oscitat, & retrò iuuenis circumspicit, vt qui
               Vix loca, vix sese noscit (mirabile) tandem
               
                  Surgit, & adripas erecto corpore dumstat,
               Vmbram flammigeri Solis splendore nitentem
               (Quae formam liquidis quasi viuā reddit in vndis)
               Aspicit, aspectúque suo stupet inscius, atque
               Iam dubio, cuius facies sit, pectore voluit.
               Accedens propius fluuio sua lumina figit,
               Atque gemens alta dum clamat voce per auras
               Garrula ab aduersis respondet montibus Echo.
            
            
               O forma, & facies verè pulcherima rima
               Quae colis hunc fluuium, quē nutrit fons sacer acer
               Quisquis es, haud nosco, sed sifas quaerere rere
               Dic precor, & tualaus de me cantabitur itur
               Quis novuus hic ardor turbati pectoris oris
               Qui flammas solito maiores parturit urit
               Nil mihi respondes? frustrà clamatur amatur
               Si placet, exito, simul hic sedeamus eamus
               Atquocúnque ieris, te nolo relinquere quaere
               Clara dies sine te mihi nox, & terror & error
               Rósque leuis sine te mihi cana pruina ruina
               Astiuus
                     
                        
                     
                     que
                   calor sine te nix aspera spera
               Quid sine te sperem? num vox clamoris amoris
               Per syluas resonans tandem cognoscitur? itur
               Spes in amore meo sine te iacit obruta ruta
               Solamen sine te dolor est, & amaror amaror
               
                  Et nequeo sine te, sine vita viuere uerè
               Non adeò rudis est facies, & agrestis agrestis
               Vt tibi spernendus videar, vel ineptus ineptus
               Qui fruar optato. Meafama perennis Erynnis
               Fama mei miseri, qui iam periturus iturus
               Te Narcissus amat; non vox ea perfodit odit
               Multae me Nymphae petierunt vndique dijque
               Quis sonus irridet gemitum clamantis? amantis
               Heu pereo, tempus sine fructu labitur itur
               Quique sua multos facie pellexerat errat
               Hunc facies aliena, ignotàque pellicit icit
               Pellicit (infandum) cogitque perire perire
               O miserere mei mea fata dolentis olentis
               Et miseram sine te vitam degentis egentis
               Nil mouet, vt video, totus sine spe queror error.
            
            
               Talia clamantem ridet resonabilis Echo,
               Dum stupet ipse sibi, propióque exardet amore.
               Soepe petit fluuium, velut oscula blanda daturus,
               Cum
                     
                        
                     
                     que
                   petit petitur, sed quod petit inscius, vmbrā
               
               Non putat esse suam, nec quid sit noscit ineptus.
               Soepe manus offert, & signa remittit imago,
               Quae motum adstantis liquidis imitatur in vndis.
               Sic dum turbat aquas, facies obscura videtur,
               Et videt, & queritur, sed quod vult possidet ipse,
               
                  Atque frui nescit, tantus tenet error amantem.
               Nunc solito Phoebus cursu peragrauerat orbem,
               Móx
                     
                        
                     
                     que
                   venire parat, tenues quae dissipat vmbras.
               Tum iam visa diu liquidas vanescit in auras
               Vmbra, nec apparet iuueni, qui quaerit vbique.
               Paellida nunc facies, modò quae formosa, dolore
               Viscera sicca, manús
                     
                        
                     
                     que
                   tremunt, speciosa
                     
                        
                     
                     que
                   pendent
               Brachia, paulatim frigescit sanguis, & expes
               Extrema fundit miseras has voce querelas.
               Ergon' abire voles? miserúm
                     
                        
                     
                     que
                   relinquere amantē
               
               Quò fugis? ah nimium crudelis, siste parumper,
               Et videam saltem, si tangere non licet, ora.
               At frustrà exclamo, quoniam reuocabilis ille est.
               O vos syluicolae Satyri, Fauniue bicornes,
               Naiades, & sacrae Dryades mea tristia fata
               Plangite, nam vester queritur Narcissus, & aeger
               Quod modò vidit amans, sine spe nunc luget ademptū,
               Quod
                     
                        
                     
                     que
                   oculis placuit, nunc pectus perfodit ipsum,
               Sic vidi, & pereo, sic vult fortuna, vel error.
               Haec vbi dicta dedit tendens ad sydera palmas,
               Terue gemens dicit pereo, formose valeto,
               Dure nimis, repetens iterum, formose valeto,
               Deficiunt vires, & vox, & spiritus ipse
               Deficit, & pronus de ripa decidit, & sic
               Ipse suae perijt deceptus imaginis vmbra.
               
                  Protinus haec miseri casus vulgata per orbem
               Fama volat (nec enim quicquam velocius illa est)
               Cum iuuenis mortem venus indignata serena
               Despicitè coelo, coetuue adstante deorum
               Has querulas profert lachymanti voce loquelas.
               Nonne mei miseret Narcissi, cuius amores
               (Proh dolor) infandi scopulos, & littora, ripas,
               Syluarum abstrusas latebras, clausas
                     
                        
                     
                     que
                   cauernas,
               Aerios montes, valles, loca deuia, lucos,
               Oceanum penetrant, & coelos, tecta deorum,
               At
                     
                        
                     
                     que
                   Stygis tandem penetrabunt fluminis vndas?
               Non prorsus morietur (ait) sed viuet in herba.
               Flos erit, atque suo sumet de nomine nomen,
               Cuius erit croceus maculis color intimus, atqui
               Per medium folijs cingetur mollior albis.
               Sic Narcissus erit specie formosus, vt olim,
               Flós
                     
                        
                     
                     que
                   Iuuentutis (siquidem placet) inde vocetur.
               Annuit his verbis superûm celeberrima turba,
               Et subitò (vt fertur) corpus iuuenile vigentem
               Vertitur in florem, retinens sua nomina semper,
               Flosque Iuuentuti sacer est, bene notus in aruis.
               Vltima sors haec est nimium infoelicis amantis.
            
            FINIS.
         
      
   