
      
         
            
            
            Ane Compendious And breue Tractate, Concernyng ye Office and dewtie of Kyngis, Spirituall Pastoris, and temporall Iugis Laitlie Compylit be William Lauder. For the faithfull Instructioun of Kyngis, and Prencis.
            
               
                  Diligite Iusticiam. qui iudicatis terram.
               
            
         
         
            
            ☞TO THE REDAR. ❧THE CONTENTIS OF THIS BVKE.
            ¶And first contening the Diffinitioun of ane Kyng, and of his office.
            ¶Secundle, Declaryng quhat Difference is thair before God, betuix the Kyng and his Uassall.
            ¶And quhat sall becum to Kyngis, that contynewis in Iniquitie. and neclectis thair offices.
            ¶Schewing siclyke. Ane Generall Instructioun to Kyngis, how thay sal alsweill inhereit the Heuin, as the erth.
            ¶And how Kyngis suld Elect thare Spirituall Pastoris. And Temporall Iugis.
            ¶And how the Spiritual Pastor. And temporall Iugis, sulde haue thame in thare officis,
            ¶Quhat sall becum to Kyngis, that Electis vnqualifyit Officiaris.
            ¶And last of all, vnto quhose actionis in speciall, suld Kyngis geue rathest actendence.
            
               ❧Compylit be William Lauder. For the Eruditioun of all Catholyke, Christin kyngis, and Prencis. To quhome he wyssis Grace, Mercy, and Peace. in Iesu Christ our Lorde.
            So be it.
         
      
      
         
            
            
               ❧the Diffinition of Ane Kyng. And of his Office.
            
               
                  THOCHT God hes creat man 
                  •
               o ryng.
            In euery realme to be as kingRoma. xiii.
            
            And to be had in Reuerence
            And wt fer more preheminēce
            During his natural curse and lyfeSapi. vi Tim, iii. i. Pet. ii. .i. petr. ii. Titu. iii. Rom. xiii Sapi. vi.
            
            Aboue ye mā ye chyld and wyfe
            To be dred, seruit, and obeyit
            And as thare maister to be weyit
            ¶ Ȝit is this Kyng, bot constitute
            Under God, as ane Substitute
            To minister, and cause ministrat be
            Iustice, to all, with equitie
            Nother to spair, for lufe, nor fede
            To do dew Iustice, to the dedeDeu. xvii
            
            Elyke boith to the ryche, and pure
            And so, tyll euery Creature
            Withoute respect, tyll ony wycht
            Suld kyngs geue euery man thare rycht
            Prouidyng that his Iustice be
            Gratiouslie myxit with mercyePro xxvii
            
            Exempyll taking of all kyngis kyng
            Quhais mercy passith, euery thyng
            No geir sulde do, the faltour bye
            And kyngs suld heir, the pure mans cryeDeu. xvii
            
            
               And helpe thame rather in distres
            Nor thame that hes, the gret ryches
            To ponysche Uice, and treit virtew
            This is ane Prencis office dew.
         
         
            Hov kyngis hes no erthlie Permanence.
            
               THIR kyngs yai ar, bot kyngs of bane.
            And schort wyl heir yare tyme be gane
            And schorte is heir, thare Ioye I saye
            
               Iob. xiiiiAnd euer schorter daye, be daye
            Rycht as the sande hour in the glasse
            Elykewyse dois, thare tyme heir passe
            Thay haue no surenes heir to byde
            Bot euer sure, that thay mon siyde.
            
               Sapi. vi,☞Sen it is so, sulde nocht ane kyng
            Be Uigelant, to rewle his ryng
            
               Miche. ii Deu. xviiIn Godlie maner, decentlie
            To hauld his Realme in vnitie
            
               Iere. v. Psal. cxxxi.In Amytie, and in concorde
            Without Diuisioun, or discorde
            For doutles throuch diuisioun
            Proceidis dissolatioun
            And without Charitie, and Peace
            
               Roma. xiii. Sapi. vi.Thare is no Realme, that can haue grace
            And kyngs sall geue ane compt tharefore
            In presens of the kyng of glore.
            
               ❧At this ilke compt, quhat salbe said
            To thame, and to thare chargis laid
            
               It salbe said, vndouttitlie
            Geue thay haif rewlit rychteuslieMathei. xxv.
            
            Cum and resaue for euer more
            The place prepaird, for ȝow in glore
            ¶Geue Uitiouslie, thay haue thame gydit
            Go passe vnto the place prouidit
            To ȝow for euer, to remaine
            In the Infernall endles paineMathei. xxv. Sapi. vi.
            
            Wo be to the, thow euyll seruande
            That wald nocht keip, my Iuste commande.
         
         
            Follouis the discriptioun of the Difference, betuix the Kyng, and his Uassall, in the sycht of God.
            
               
                  QVHAT is yir kings, more thā ye pure.
            Except thair office, & thair cure
            Nothing at all, to 
                  ••
               kin rycht
            Different in to Goddis sycht.ii. para. xix. Ephe. vi. Collo. iii
            
            Than bene the purest Creature
            That euir wes formit of nature
            For Christe did suffer wyllinglie
            To saif Man UniuersallieActu. x.
            
            And sched also, quha vnderstudeIaco. ii.
            
            Als gret abundance of his blude
            For the pure sely nakit thyng.i. petri. i. Mat. vii. Roma. ii.
            
            As he sched for, the Potent kyng
            And he thame boith, did mak of claye
            Quhare to, thay mon returne sum daye
            
               Quhat geue thay boith to heuin ascend
            Quhare thare is Ioye withouttin end
            Sall this gret kyng, be sett more hie
            Amangs the heuinlie companye
            Be reasoun of his land and rent
            That he had in to erth, to spent
            Than the pure sely naikit wycht.
            ¶ I can nocht solue, that questioun rycht.
            Bot I trow, as thay boith deseruit
            Thay sall elykewyse, thare be seruit
            
               
                  
                     〈◊〉
                  . xxii.☞ Bot I knaw, and thay boith discend
            Tyll hell, quhare thare is paine but end
            As God forbid, that ony do
            That ever he pat lyfe in to
            Geue that thare ony places be
            More creuell than vthers, in degre
            
               Sapi. vi.Thare sall it be, the kyngis dwellyng
            With gretyng, raryng, and with zellyng
            ¶Because, the kyng had in his handis
            The rewle, of hunders, and thousandis
            Quhome that he sufferit, in his dayis
            To tyne, and perysche. mony wayis
            And the vile Catyue, naikit, and pure
            Had of hym self, bot onlye cure.
         
         
            Follouis quhat sall Becum to kyngis, that Uitiouslie ryngis, neclectand thare Offices.
            
               
               
                  O KYNGIS, I mak ȝow traist and sure
               Geue ȝe neclect, ȝour Prencelie cureProuer. iiii.xxix.
               
               And becum Auaritious
               Parciall, creuell, or Couatus
               With sum dispensand, for pure pakkisSapi. vi.
               
               That thay may brek, ȝour Prencelie actis
               Raisand gret derth, exhorbitent
               Aganis ȝour actis of Parliament
               Oppressand ȝour Communytie
               And bryngand thame to pouertie
               To hounger, hirscheip, and rewyne
               Puttand the pure, in poynt to tyne
               And selland so, the Commoun weill
               Off thame, that ar ȝour liegis leill
               Sufferand sic wrang, for to be done
               That kyng, that sitts all kyngis abone
               Quha heiris, and seis all that is wrochtSapi, 
                        ••
                     .
               
               And knawis euery hartis thocht
               Sall nocht onlye heir, ȝow torment
               With greuous plaige, and ponyschement
               Bot sall, quhen ȝe may nocht amend
               Plaige ȝow with paine, that hes no end.
               ¶Ȝour namis thay salbe scrapit oute
               Furth of the Buke of lyfe, but doute
               And ȝour successioun thay sall be
               Eradicat, frome ȝour ryngs trewlie
               And geuin to vncouth Natioun
               To Ioyse ȝour Habitatioun.
               Ȝour vitious lyfe, and Couatyce
               And the abusyng of ȝour Offyce
               
                  Usand ȝour fleschelie vane plesuris
               Oppressand ȝour pure creaturis
               And ȝour fals glosing of the wrang
               Sall nocht mak ȝow to rax heir lang
               Bot it sall be the foirmeir thyng
               
                  Pro. xxxix. Psal. ii. Esay. xxx.viiSall first depose ȝow frome ȝour ryng
               And mak ȝow lose ȝour latter waige
               Quhilk is the heuinnis heritage
               So for ȝour wrang but proces more
               Ȝe sall tyne heuin, and wardlie glore
               Geue ȝe contynew and Indure
               Off thir forsaids, ȝe sall be sure.
            
            
               Mark kyngs, how I haue heir breiflie
               Diffynit ȝour names, and Dignitie
               Ȝour office dewtie, and ȝour cure
               That ȝe aucht tyll all Creature
               And quhat gret difference is at all
               Betuix ȝow, and ȝour pure Uassall
               And last how I haue fynallie
               Declaird quhat wo and miserie
               Sall lycht on ȝow, and on ȝour seid
               That to ȝour office taks no heid
               ¶And now geue that ȝe wald be leird
               To bruke, and to Inioye the eird
               And geue ȝe wald, that ȝour ofspryng
               Did lang in to ȝour regiones ryng
               In welfare, and prosperytie
               In grace, peace, and cherytie
               And also geue ȝe do pretende
               Haue heuinlie Ioye vnto ȝour ende
               
                  Than fowoll, this nyxt Instructioun
               Maid for ȝour Eruditioun.
            
         
         
            Follouis the instructioun to Prencis. How thay sall alsweil Inhereit the Heuin, as the reth.
            
               
                  ATTEND O Prencis, and tak tent.
               Unto this Doctryne Subsequent
               And thareto wyselie do aduert
               And prent the famyn, in ȝour hert
               ☞First cause ȝour prechours, all and od
               Trewlie sett furth, the wourd of GodTim. iiii. Sapi. vi, Luc. xix.
               
               But fictioun, fraude, or flatterie
               Latt it be knawin, to ilk degre
               That all may vnderstand and knaw
               To lufe and feir, his Godlie lawDani. vi.
               
               In the quhilk Law, ȝe may vpbryng
               Ȝour liegis, as ane godlie kyng
               Throw quhilk Law, also thay may leir
               Ȝow as thare kyngs, and Prencis feir
               And do ȝow homage, and reuerencei. Tim. ii.
               
               With all detfull Obedience
               For thay that ar, ane faithles clan
               Can nother dreid God, kyng, nor man
               Quhare faith is nocht, no grace can be
               Bot Myscheif, wo, and myserie
               
                  And quhare faith is, thare is all grace
               Thare is prosperitie, lufe and peace
               
                  Prouer. iiii.xxix.¶The Liegis, of the vngodlie kyng
               In daylie trubbyll, thay sall ryng
               For thay tak nother thocht nor cure
               But reuth, for to oppresse the pure
               Thay haue nocht God, before thare Ee
               Bot seruis, thare Sensualytie
               And swa that realme, is neuer at rest
               Bot styll the pure, ar sore opprest.
               ¶Thus without kyngs, Ygroundit be
               In Goddis wourd, of verytie
               Thare Liegis also, godlie men
               Doand goddꝭ wourd, parfytlie ken
               And but trew precheours, I mak plaine
               All Realmes sall, vnderly gret paine
               And sall nocht mys, the scurge and rod
               Off the hie puissant, and mychtie god.
               Also (I saye) vnto ȝow Kyngis.
               Ȝe sall be plukkit, frome ȝour ryngis
               Rycht dulefullie, withouttin dreid
               Nocht onely ȝe, bot als ȝour seid
               And haistelie, or euer ȝe knaw
               Ȝe salbe plagit, one and aw
               Boith with the sweird, the fyre, and pest
               I mak it to ȝow manyfest
               Sett ȝe nocht furth, Godds wourd on hycht
               And mak it cum, vnto the lycht
               Geue ȝe Indure, vnto ȝour fyne
               Ȝe sall nocht mys, the sam rewyne
               
                  For God sall steir vpe Nationis
               Aganis ȝour Generationis
               Quhilk sall at schorte Narratioun
               Bryng ȝow to dissolatioun.
               ¶Thocht to defend ȝow, ȝe wald prea
                     ••
                  ,
               Ȝe sall haue nother harts, nor grace
               Eccept with godds wourd, ȝe be armit
               And it into, ȝour herts confermit
               
                  ❧Itt suld nocht be hid, nor obscurit
               It suld nocht be throung down nor smurit
               Itt suld nocht wreistit be, nor wryit
               Nor vnto prophane thyngs applyit
               Itt suld be precheit, to all dois seik it
               Itt nother suld be paird, nor ekit
               Saif Scripture, with Scripture, ȝe expone
               Conforme vnto, the trewtwiche stoneApoc. xxii
               
               Quhilk is the auld, and new Testament
               Quhilk suld be taucht, most deligent
               Be faithfull Pastors, that preche can
               But feir of ony erthlie man
               Thay suld nocht be, abasit to preche
               Nor for no kynde of fauour fleche
               Bot trewlie thay suld do thare cure
               But feir, of ony creature
               ☞Wo be to thame, that dois knaw
               Godds wourd, syne dois the contrar schawHebru. x.
               
               In Pulpet, or in preching place
               Speking, aganis godds wourd of grace
               Better to thame, haue bene vnborne
               Thay ar the peple, that ar forlorne
               
                  Quhilk nother sall be heir nor hyne
               Remittit, for thare fals Doctryne.
               ☞Preis neuer, O Prencis in ȝour cure
               No waye, for to oppresse the pure
               Be nocht gredie, nor Couatus
               Be Liberall, gude and gratious
               
                  Eccle. xxxii. Deu. xvii Rom. xii.Be humyll meik, and pacient
               And to do Iustice diligent
               Help thame, that help of ȝow requyris
               Conforme vnto thare Iuste desyris
               Be nocht ouir facill for to trow
               Quhill that ȝe try, the mater throw
               ¶Preis euir to win, ȝour Liegis hartis
               Rather than Conqueis gold in cartis
               Haue ȝe thare herts, I say expresse
               Than all is ȝours, that thay possesse
               Than neid ȝe nocht, no tyme nor ceasone
               Be ferit for falset, or for treasone
               Than cau ȝe, be no maner want
               Gold, thocht ȝour pose, wer neuer sa skant
               ¶And gredie Prencis, dowtleslie
               Sall nocht faill, to end myserablie
               For oftymes, it is cleirly kend
               Wrang Conquest, maks myscheuous end
               Att schorte ȝe daylie do aduert
               To serue ȝour God, with faithfull hert.
               ❀FINIS.⚜
            
            
               
               
                  NOVV Haue ȝe Kyngs, my Document.
               Quhilk in ȝour herts, I pray ȝow prent
               And doyng this, ȝe be nocht feird
               But doute, for to possesse the eird
               Ȝour seid, and ȝour Posteritie
               Sall efter ȝow, ryng happelie
               And sall at last, but proces more
               Heir throw, cum to the heuinnis glore.
            
            
               ZItt want ȝe Kyngs, ȝour Officiaris.
               Ciuile, And Gostlie Mynistaris
               Attend heirfor, quhow ȝe sulde chuse
               Ȝour Pastorꝭ, that suld precheing vse.
            
         
         
            Follouis the Electiō Off the Spirituall Pastores.
            
               
                  O KYNGIS, quhē that ȝe go to chuse.
               Ȝour pastours, that suld preching vse
               Ȝe suld not chuse thaim for yair blude
               Nor for thare ryches, nor thare gude
               Nor for thare plesand parsonage
               Nor for thare strenth, nor vassallage
               Ȝe sulde nocht chuse, vnto that cure
               Ane Uinolent, nor wod Pasture
               No sleprie hird, nor errogant
               Bot prudent, wyse, and vigelanti. Tim. iii
               
               No Pastor gewin, to feid the flesche
               
                  All sic ȝe suld, frome ȝow depesche
               None couatus, of wardly glore
               None to heape, ryches vpe in store
               None hasardours, at cards. nor dyce
               None geuin to foule, nor fylthie vyce
               Ȝe suld not chuse thame, cause ȝe lufe thame
               Nor for no fauour, suld promoue thame
               To that most gret, and wechty cure
               Except ȝe vnderstude moste sure
               
                  i Tim. iiiThame apt, and ganand for the zok
               For to Instruct, the christin flok
               And with exempyll, of thare lyfe
               To edefye, Man, Maid, and wyffe
               ¶Ȝour Hirdis, thay suld be harborus
               Godlie, gude, and gratious
               Mercyfull, modest, and meik
               
                  i Tim. iiiCheritabyll, to the pure and seik
               Hirds suld nocht spair, for fleschelie paine
               To passe, in wynd, frost, snaw, or raine
               But hors, or mule, vpon thare feit
               To preche with humyll hert, and spreit
               Godds trew wourd, moist clene and pure
               To euery kynde, of Creature
               As Peter did, thare predecessour
               Geue thay wald be, his trew successour
               ¶Bot thocht thay ryde, on mulis, or hors
               Itt is bot small regarde, or fors
               Swa thay godds wourd, wald trewly teche
               And it plaine to the peple preche
               ☞So suld ȝe cheis, ȝour Pastoris gude
               
                  That hes the fouth, of heuinly fude
               To satisfie, the houngre scheipi Tim. iii
               
               Quhillk in thare cure, thay haue to keip
               
                  ❧Sic Pastoris, wyll be weill content
               To leif vpon, the fer les rent
               Nor hes sum Uicare, for his waige
               Or Rector, for his Rectoraige
               ¶Heir quhat our Pastoris thay may spend
               Me neidis nocht schew, sen it is kend
               Geue thay godds wourd, hes weill declaird
               I saye thare leueings, ar weill waird
               And geue thay haue, the floke abusit
               Ȝe Kyngs sall be, for that accusit
               Be the gret potent kyng, of kyngis
               That heris, and seis, all thir thyngis
               Because, ȝe mouit thame to sic curis
               Quhilk nother techis, ryche nor puris
               ☞Heirfor considder, O ȝe kyngis
               That at thir present houris ryngis
               Geue ȝe haue chosin, ȝour Pastoris thus
               As I afore, haue done discus
               And geue thay haue, thir properteis
               Thir gude conditionis, and qualyteis
               And geue thay dewly, do thair cure
               To euery kynd of Creature
               That thay ar detbound, for to do
               I pray ȝow tak gude hed heir to
               
                  ❧Geue myster be, mak reformatiouni. Tim. iii
               
               Rycht as ȝe lufe, ȝour awin Saluatioun
               It wyll be to ȝour chargis laid
               
                  And to ȝow Kyngs, It wyll be said
               Wo be to ȝow, that gaif my scheip
               To gredie raueand Wolfis to keip
               Ȝe kyngs hes wyte, of this be sure
               That pat sic Pastorꝭ, to sic cure
               Mend this O kyngs, or it be lait
               For ȝe leue in ane feirfull stait.
            
            
               
                  MErk heir, how I haue schawin ȝow cleir.
               The way, the fassoun and maneir
               hov ȝe ȝour spiritual hirdꝭ suld chuse
               And how yai hirdꝭ, yar lyffs suld vse
               And how thay suld, Instruct thare floke
               That ar subiectit to thare zoke
               And als quhow God, sall ȝow correct
               Geue ȝe vnqualifeit hirds Elect
            
            
               
                  ❧Now followis nyxt, and first of all
               To chuse ȝour Iugis temporall
               To quhilk my pen, I sall prepare
               With helpe of God, for to declare
               How ȝe sulde cheis thame faithfullie
               And of quhat fassonis, thay suld be
               And quhat gret Maledictionis
               Quhat plagis, and sore afflictionis
               Sall fall wpon, the realmes and kyngis
               Quharin, no faithfull Iugis ryngis
            
            ☜FINIS.☜
         
         
            
            Follouis the Electiō Off the Temporall Iugis.
            
               O Prudent Prencis, marke wyseslie
               With Pringnāt wyttꝭ, & walkryfe Ee
               Ȝour Iugis, quhen ȝe go to chuse
               That vnder ȝow, suld Iustice vse
               That thyng is gret, ȝe go to do
               And ȝe sulde tak gude heid thare to
               In this Consistis, withouttin faill
               Boith the wynning, and tinsaill
               Off ȝour haill Regioun, and ryng
               That ȝe haue in ȝour gouernyng.
               ¶Thay suld be of ane lynage leill
               And suthlie ȝe suld knaw thame weill
               That ȝe promoue, to sic ane place
               Seyng so wechtie, is the cace.
               Goddis worde, suld cleir to thame be knawin
               And in thare harts, it suld be sawin
               And ȝe suld prudentlie considder
               Thare lyfe, and it aggre to gidder
               For mony with thare mouth professisPsalm.
               
               Goddis wourd, that daylie it transgressis
               Wourdꝭ ar bot wynd, I say in deidIaco. ii.
               
               Withoute gude werks, of thame proceid
               ¶We may wyrk weill, and we liste call
               The Lorde hes hecht, to heir ws allMat. vii.
               
               And for to geue ws, liberallye
               
                  With gude wyll grace, and mercy fre
               
                  ❧Swa without Iugis, cleirly knaw
               The wourd of God, and als his law
               It is impossibyll verralie
               That he ane faithfull Iuge can be
               ¶Bot quha goddis wourd, hes in his hert
               And thareto daylie dois aduert
               
                  ii. Para. xix.The feir of God, sall hym defend
               Frome wyrking wrang, vntyll his end
               So that he sall, tyll euery wycht
               Do that thyng, quhilk accords of rycht
               ¶Ungodlie Iugis, for Solistatioun
               Of Potestatis, with wrang Nerratioun
               Wyll tak bot lytill thocht or cure
               
                  Pro. xxi.But reuth, for to oppresse the pure
               This Iuge is blynd, and may nocht se
               For he wants God, afore his Ee
               He knawis nocht god, nor ȝit his saw
               And so of hym, he stands no aw
               In Court in Parliament or Cessioun
               
                  Pro. xxixPlanelie for to commit Oppressioun.
               Iust Iugis, aucht with humyll hertis
               To heir the playnt of boith the partis
               And nocht on heid, without discretioun
               Determe, withouttin Iust cognitioun.
               ¶Gret murmour is, and mony fayis.
               That sum Solistars, now thir dayis
               Uincusis Laweris, in thare cause
               For all thare ledgin, of the lawis.
               Suithlie, I thynk sic Solistatioun
               
                  Gret myster hes, of Reformatioun
               Because it smellis vnfenȝe
                     •
                  tlie
               To verray percialytie
               Quhilk Percialytie, smoris doun
               Iustice, in euery land and toun
               
                  ❧I saye ȝour temporall officiaris
               Thay suld be faithfull Mynistaris
               Nocht haue and respect, regaird nor Ee
               To wardlye ryches, nor dignytie
               To Tergats, Chenis, nor goldin Ryngis
               Hors, clethyng, money, nor siclyke thyngis
               For fauour of Freindis, nor fois feid
               No wrang Decretis, thay aucht to leid
               Thay suld be sober and pacient
               Thay suld be secreit, and prudent
               Thay suld be wyse, and virtuus
               Thay suld be gude and gratius
               Thay suld be walkryfe, on thare curis
               Thay suld haue knawlage, of boith the Iuris
               Als weill the Canone, as Ciuile law
               Thay suld thame vnderstand and knaw
               For blynd men (as I haue feill)
               Can nocht decerne, fair colours weill
               No more can Iudgis, Illitturate
               Discus ane mater (weill I wat)
               Frome all Inuye, thay suld be fre
               Frome Malyce, Yre, and Creueltie
               Frome flattrie, falset, and dissait
               Frome toulze, bergane, and debait
               Frome heycht, frome haitrent and frome luste
               
                  Quhilk makis Iugis, leif Iniuste
               Thay suld be clene, of euery vyce
               And speciallie, of Couatyce
               For gredie Iugis, I ȝow assure
               
                  Eccle. xxDoith sell the causis, of the pure
               ¶Geue thare be sic, I knaw of nane
               Thay knaw thare selfꝭ, that buddꝭ hes tane
               To hurte the pure, syne latt passe fre
               The ryche, O Lord, to this haue Ee
               And help the pure, that ar in stres
               Opprest and hereit mercyles
               Traist Kyngis, that thare is no refuge
               Except ȝour Iugis, Iustlie Iuge
               The causis of all Creaturis
               Boith of the ryche, and of the puris
               Ȝour Crown, Sworde, Ceptour, & ȝour wand
               Thay sall be tane out of ȝour hand
               And geuin to vtheris, frome ȝow and 
                     •
                  ouris
               That wyll do Iustice, at all houris.
               The Maledictione of the pure.
               Sall on ȝow, and ȝour seid Indure
               Untyll that ȝe, be rutit oute
               This sall nocht faill, withouttin doute
               Bot it sall lycht, quhen god dois pleis
               Howbeit ȝe leif now, at gret eis
               Thocht God ane quhyle, he dois ouir se ȝow
               Thynk weill he dois, behauld and Ee ȝow
               And wyll ȝow vesy, quhen ȝe leist weine
               Syne turne ȝour myrth, and Ioye in teine
               Be wer tharefor, with walkryfe Ee
               
                  And mend geue ony myster be.
            
            
               NOw Kyngis, I pray ȝow fynalie.
               Prent euer in ȝour Memorie
               To help the pure, and FatherlesEccl. iiii.
               
               That lyis drownyng in distres
               The pure Wedow, that wantis hir manzacha. vii
               
               Help hir with Iustice, geue thow can
               Geue that ȝe fynd, thare actionis rycht
               Help thame, with all ȝour strenth and mycht
               For no rewarde, gyft, nor propyne
               Thole none of thir twois causis tyne
               For geue thow do, gret God trewlie
               Hes hecht on the, Auengit be.Leuitt. xxiiii.
               
               ⚜Now haue I breuelie, heir furthschawin
               And to ȝow kyngis, I haue maid knawin
               Efter my sober wytt, and mycht
               How that ȝe suld, Elect moist rycht
               Ȝour Iugis, that suld Iustice vse
               And quhome ȝe aucht, for to refuse
               Frome that gret office, chairge and cure
               And of quhat plagis, ȝe sall be sure
               Geue ȝe chuse, I must Officiaris
               Gredie, and peruerst Mynistaris
               And how ȝe suld, nocht spair for panis
               To help the wedowis, and pure Orphanis.
            
            
               QUhilk thyngs, I pray ȝow wysely merk
               And thynk it is, ane wechtie werk
               To chuse thame rycht, as I haue said
               The haill thyng, to ȝour charge is laid
               
                  Geue thay wyrk weill, the better is ȝouris
               Ȝour Hearis, and als ȝour Successouris
               Geue thay do nocht, ȝe may sure trow
               The haill wyte sall, redound to ȝow
               And ȝe sall poynist be thairfore
               Be the gret potent Prence of glore.
            
            ❀FINIS.
         
         
            ¶the Excusatioun Off the maker to all Catholyke Kyngis and Prencis.
            
               
                  THOCHT I haue said ye veritie.
            In sempyll maner faithfullie
            As to my knawlage dois apeir
            Ȝit humelie with hert Inteir
            I wald beseik ȝour Maiesteis
            my dytemēt did zov not disple is
            Bot into gude part tak it weil
            Sen I haue wrocht it, of gude zeill
            And of na Malyce, nor Iniure
            To ony erthlye Creature
            Bot onely for the prosperitie
            Of Prencis, and thare Posterytie
            As I sall answeir, to heuinnis Kyng
            That heris and seis, euerye thyng.
            ☞FINIS.
         
         
            
            
               ❧the Deprecatioun Of the Maker, for all Catholyke Kyngis and Prencis. And thare Liegis.
            
               THE Potent Kyng of kyngis all
            Preserue all Prencis, Catholycall
            The leill trew Liegis, of ilk land
            That thay, in perfyte faith may stād
            And grant to thame, sic happye grace
            That thay may leue, in rest and peace
            In Lufe, Amytie, and in concorde
            Without Diuisioun, or discorde
            As suld all faithfull Prencis, trew
            Fair weill I saye, no more adew.
            ¶ FINIS.
         
      
      
         
            ☞And Imprentit, In the zeir of God Ane M.U.C.LUI.
            
               
            
         
         
            
            
               
                  
                     
                        •
                     respice finem
                  
                     ❧The Lord Menteine the Faithfull Floke.
                  With Strenth, to Drawe in to his Zoke,
               
            
            
         
      
   