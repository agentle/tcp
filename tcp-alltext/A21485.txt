
      
         
            
            
            A PROCLAMATION CONCERNINGE HERESIE.
            
               FOr bycauſe that of late many ſtraungers, borne oute of the kynges obedience, are arryued and come into this realme, which, al be it that they were baptiſed in theyr infancye and chyldehod, accordynge to the ordinaunce of the vniuerſalle churche of Chriſte, Yet that not withſtondynge, in contempte of the holye ſacramente of baptiſme ſoo gyuen and receyued, they haue of theyr owne preſumption and auctorite, latelye rebaptiſed theym ſelfes: and ouer and beſyde that, they denye the moſte bleſſed and holy ſacrament of the aulter to be really the very body of our lord Ieſu Chriſt: And yet farther, they kepe holde and teche other dyuers and ſondry peſtilent heryſies agaynſte god and his holy ſcriptures, to the great vnquyetneſſe of chriſtendome, & pardition of innumerable chriſten ſoules, wherfore a greate nombre of them ben iudicially & laufully conuicte of theyr deteſtable hereſyes, and haue and ſhal for the ſame ſuffre peynes of dethe, as reaſon & iuſtice requirethe in that behalfe: The kynges mooſte royall maieſtie, beynge Supreme heed in erthe vnder god of the churche of Englande, alwaye entendynge to defende and maynteyne the fayth of Chriſte, and ſacramentes of holy churche, and dayly ſtudyenge and myndynge aboue al thynges to ſaue his louynge ſubiectes (membres of the ſayde churche) from fallynge into any erronious opinions and damnable hereſyes, into whiche they myghte happen to fall, and be infected by the communyon & conuerſation of ſuche corrupt, ſedicions, and erronious perſons, ordeyneth and ſtraytely chargeth and commaundeth, that al and ſynguler ſtraungers, nowe beynge in this his realme, as well ſuche as haue recanted and reuokyd theyr ſayde hereſies, as al other that haue or do hold or tech thoſe or any other erronious opinions or hereſies agaynſt god and his holy ſcriptures, ſhal within .xii. dayes nexte after this preſent proclamation departe out of this his realme, & of al other his dominions, on peyne to ſuffre death, if they contrary to this proclamation do abyde & be apprehended or taken. And that no perſone hereafter beynge of the ſame ſectis, and holdynge ſuche erronious opinions and hereſies, vpon lyke peyne repayre into this his realme, or into any parte or place of his dominiōs. And ouer this, his highnes ſtraytely chargeth and commaundeth, that none of his owne louyng and naturall ſubiectes be ſo hardy to holde kepe or teche any errours or hereſies contrary to god and his holy ſcriptures, vpon lyke peynes aboue remembred, wyllyng and commaundyng as wel al prelates of holy churche, as all nobles, Iuſtices, mayres, ſhireffes, baylyffes, conſtables, & al other his miniſters and louynge ſubiectes, that they and euery of them, ſhal put their good and effectuall endeuour for the apprehendynge of ſuche as they ſhall here or knowe to kepe, holde, or teche any ſuche hereſies, to the entente the offendours maye reſceyue due puniſhemente and peynes of death from tyme to tyme, as the caſe ſhall requyre, accordyng to theyr merites, not faylynge ſo to doo, as they wyll auoyde and eſchewe the kynges mooſte hyghe indignation and diſpleaſure, and anſwere to his maieſtie for the ſame at their vttermoſte perylles.
            GOD SAVE THE KYNGE
Tho. Berthelet.
regius impreſſor excudebat. CYM PRIVILEGIO.
         
      
   