
      
         
            
            
            Opinio maior veritate.
            
               OCaecas hominum mentes, & inania veri
               Pectora! quid recta cupimus ratione, fugaeue
               Quis modus? vnde auidae culpata licentia mentis?
               Et labor infoelix, & inanis fabula vitae?
               
                  Ʋora modum ſuperant, animo grauiora timemus
               Quàm patimur, ſenſuſque ipſos metus acriùs vrit
               Quàm dolor, optati frustra eſt ſpes magna laboris,
               Deceptaeque preces paruis mens aegra fatiſcit
               Caſibus, & rebus nimiùm ſufflamur amicis.
               Nulla animi requies, nuſquam pudor, aut modus, aut lex.
               Jnſani affectus, & rara modestia voti.
               Fallimur ad veri faciem, nocituraque magnis
               Thura rogis, tristeſque aris incendimus ignes:
               Mox mortem, & vacui regnum trepidamus Auerni.
               Quid mors eſt aliud, niſi meta nouiſſima vitae,
               Pax animi, ſopor aeternus, ſedeſque quietis?
               Hanc tamen, heu miſeri, fugimus, turpemque ſenectam
               Optamus, morboſque diu toleramus inertes,
               Aut probrum, & laeſae damnum immedicabile famae.
               Nec minor ille furor, viridis qui prima iuuentae
               Tempora, natiuumque decus, genijque vigorem
               Euigilat, ſtudijs totóſque impendere ſoles
               Nititur, & ſteriles chartis tranſmittere noctes.
               Scilicet vt tarda cineres ingrata ſequatur
               Fama tuba, & rari merces non magna laboris,
               Nomen inane Sophi, duruſque in imagine macra
               Archetypos inter media ſtatuaris in arce.
               Intereà miſeris tacito pede defluit aetas,
               Labuntur dulces anni, & permiſſa iuuentae
               Gaudia, & incautos fugit illibata voluptas.
               Hinc morbi excipiunt, ſeſéque inopina ſenectus
               Praecipitat, tristiue ſubit mors atra paratu.
               O malè quaeſitae laudes, ridendáque famae
               Ambitio, & vani miſeranda inſania voti!
               Is quoque, quem turpi miſerum damnauit amore
               Cynthia, & infamem iuſſit ſeruire furorem,
               Crimen amat dominae, faedaſque in corpore mendas
               Diſſimulat, purgatue ſuper, vitiumue relatu
               Corrigit in laudem, verbiſque inuoluit honestis.
               Jlle quidem fictos cultus, medicataque miris
               Ora, genaſque modis, pulchraque ſub aegide foedos
               Obſeruat vultus, omnique in corpore naeuo
               Turpius ingenium, vitium tamen omne puellis
               Caecutiens ignoſcit amor, captiuaque blandè
               Pectora perpetuis premit imperioſus habenis.
               Non rarum incautae crimen videt ecce maritae
               Jnfaelix coniunx, violatáque ſacra cubilis
               Senſerat, & toto paſſim vestigia lecto
               Senſerat, atque oculis multum indignantibus haeſit:
               Mox tamen haec vidiſſe negat, lachrimiſque coactis
               Flectitur, & ſenſus demens incuſat iniquos.
               At quem fastoſae despexit ianua maechae,
               
                  Ʋoluitur ad postes humilis, foribúſque ſuperbis,
               Supplicat, & ſurdum limen maleſanus adorat.
               Faemina quae tanti? graue & illaetabile munus,
               Jgne datum contra, raptiſque ex aethere flammis
               Ira Iouis, prauum natura, ac debile corpus,
               Nequitiaeque capax, ſolaque libidine forte.
               Ergo operaeprecium totos distendere rictus
               Democriti, longoſque diu ridere cachinnos,
               Aut flere aeternos oculis humentibus imbres.
               Nil veri ſolidique manet, rapit auius omnes
               Error, & humanas moderatur opinio mentes.
            
         
         
            Ver, anni tempus praeſtantiſsimum.
            
               PRima data est olim ſanctis mortalibus aetas
               Aurea, degeneri nondum vitiata metallo,
               Aeternus cui veris honos, ſemperue virentes
               Arboribus frondes, laetoue in gramine flores
               Perpetui, & dulces natiui ruris odores.
               Tunc & dignati nostras bona numina terras
               Jncolere, & pariter ſocios habitare receſſus,
               Jndigitesue Dei faeta tellure creati.
               Jmproba ſed postquam plebes, vulgusue prophanum
               Expulerant diuos orbi, terrasue nocentes
               
                  Ʋltima damnârat virgo, tum deniue tristis
               Coepit Hyems, nudumque geluſpoliauerat annum,
               Jratoue grauis latrauit Syrius astro.
               Formoſus perit ille decor, mutatáque vitae
               Gaudia, & attonitum Phoebus malè temperat orbem.
               Jllinc Erigones ſudat canis, & labor ardet
               Herculeus, nimijue aestus, hinc improba vincunt
               Frigora, & ignauae riget inclementia brumae.
               Parua tamen nobis veteris vestigia vitae
               
                  Ʋer praebet, placidi pars indulgentior anni.
               Talis erat quondam primis habitata colonis
               Temperies: ſic ſponte ſua, non iuſſa virebant
               Omnia, & Elyſijs etiamnum eaſaecula campis.
               Jam noua formoſi laxatur gloria veris,
               Pulcher & aspectus rerum, viret vndiue tellus,
               Nuſquàm nuda comas arbor, ſtat gramine multo
               Diues humus, pictíque alternant vndí que flores:
               Augetur coeli decus, & iucundior aër
               Tranquillum ſpirat, Zephyroque afflata tepenti
               Prata benigna iacent, virides atue omnis in herbas
               Surgit humus, varióque ſolum diſcrimine ſignat:
               Natiuus blanditur honos, luxúque carentes
               Delitiae, viuóque animantur prata colore.
            
            
               Jam puer Idalius regnat cum matre Dione,
               Atue pharetrati fratres, gens mollis amore:
               Ipſe bonus terram foecundo rore maritat
               Jupiter, & dulci deſcendit plurimus imbre.
               Iam volucres, pecudéſque ipſas, & dura ferarum
               Corda relaxat amor, placidóque per omnia ſaeuit
               Jmperio, & focio docet emanſueſcere lecto.
               Creſcunt in venerem plantae, fit fertilis arbor,
               Spemue ſuam grauidas olim promittit aristas
               Foetus ager, ditatue auidis rata vota colonis.
            
            
               Quin & corporibus nostris dementior aura
               Influit, & vaenas blandè demulcet hiantes,
               Integrátque bonum vitalis ſanguinis haustum,
               Per ſenſus, corpúſque micat vis enthea Ʋeris,
               Humoréſque malos mouet, & damnoſa recludit
               Otia morborum, tectúmque examinat hostem.
               Inde eadem virtus totas operata medullas,
               In mores animumque fluit, vitamque ſeueram
               Mitigat, & molli cogit miteſcere cultu.
               Magne parens florum, placidi monstrator honesti,
               Saecula qui primae reddis faelicia vitae,
               Nobile ver, multum votis & vbique petite,
               Saepe redi, lentúſque mane: tibi vellere toto
               Concedet Phryxi ductor, coelúmque remittet
               Cancer, & irati cunctabitur ira Leonis.
               En tibi floriferi genitabilis aura fauonî
               Spirat odoriferos fructus, coelúmque renidet
               Blandius aſſurgens, dulciue inuitat amictu.
               Te vitae melioris opes, te terra dehiſcens
               Expectat, grandique manet natura paratu.
            
            
               H. Hawkins.
            
         
      
   